{
  "header": "",
  "footer": "",
  "language": "Hebrew",
  "verses": [
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 1,
      "verse_end": 1,
      "text": "ויצו משׁה וזקני ישׂראל את העם לאמר שׁמר את כל המצוה אשׁר אנכי מצוה אתכם היום׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 2,
      "verse_end": 2,
      "text": "והיה ביום אשׁר תעברו את הירדן אל הארץ אשׁר יהוה אלהיך נתן לך והקמת לך אבנים גדלות ושׂדת אתם בשׂיד׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 3,
      "verse_end": 3,
      "text": "וכתבת עליהן את כל דברי התורה הזאת בעברך למען אשׁר תבא אל הארץ אשׁר יהוה אלהיך נתן לך ארץ זבת חלב ודבשׁ כאשׁר דבר יהוה אלהי אבתיך׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 4,
      "verse_end": 4,
      "text": "והיה בעברכם את הירדן תקימו את האבנים האלה אשׁר אנכי מצוה אתכם היום בהר עיבל ושׂדת אותם בשׂיד׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 5,
      "verse_end": 5,
      "text": "ובנית שׁם מזבח ליהוה אלהיך מזבח אבנים לא תניף עליהם ברזל׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 6,
      "verse_end": 6,
      "text": "אבנים שׁלמות תבנה את מזבח יהוה אלהיך והעלית עליו עולת ליהוה אלהיך׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 7,
      "verse_end": 7,
      "text": "וזבחת שׁלמים ואכלת שׁם ושׂמחת לפני יהוה אלהיך׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 8,
      "verse_end": 8,
      "text": "וכתבת על האבנים את כל דברי התורה הזאת באר היטב׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 9,
      "verse_end": 9,
      "text": "וידבר משׁה והכהנים הלוים אל כל ישׂראל לאמר הסכת ושׁמע ישׂראל היום הזה נהיית לעם ליהוה אלהיך׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 10,
      "verse_end": 10,
      "text": "ושׁמעת בקול יהוה אלהיך ועשׂית את מצותו ואת חקיו אשׁר אנכי מצוך היום׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 11,
      "verse_end": 11,
      "text": "ויצו משׁה את העם ביום ההוא לאמר׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 12,
      "verse_end": 12,
      "text": "אלה יעמדו לברך את העם על הר גרזים בעברכם את הירדן שׁמעון ולוי ויהודה וישׂשכר ויוסף ובנימן׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 13,
      "verse_end": 13,
      "text": "ואלה יעמדו על הקללה בהר עיבל ראובן גד ואשׁר וזבולן דן ונפתלי׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 14,
      "verse_end": 14,
      "text": "וענו הלוים ואמרו אל כל אישׁ ישׂראל קול רם׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 15,
      "verse_end": 15,
      "text": "ארור האישׁ אשׁר יעשׂה פסל ומסכה תועבת יהוה מעשׂה ידי חרשׁ ושׂם בסתר וענו כל העם ואמרו אמן׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 16,
      "verse_end": 16,
      "text": "ארור מקלה אביו ואמו ואמר כל העם אמן׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 17,
      "verse_end": 17,
      "text": "ארור מסיג גבול רעהו ואמר כל העם אמן׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 18,
      "verse_end": 18,
      "text": "ארור משׁגה עור בדרך ואמר כל העם אמן׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 19,
      "verse_end": 19,
      "text": "ארור מטה משׁפט גר יתום ואלמנה ואמר כל העם אמן׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 20,
      "verse_end": 20,
      "text": "ארור שׁכב עם אשׁת אביו כי גלה כנף אביו ואמר כל העם אמן׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 21,
      "verse_end": 21,
      "text": "ארור שׁכב עם כל בהמה ואמר כל העם אמן׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 22,
      "verse_end": 22,
      "text": "ארור שׁכב עם אחתו בת אביו או בת אמו ואמר כל העם אמן׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 23,
      "verse_end": 23,
      "text": "ארור שׁכב עם חתנתו ואמר כל העם אמן׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 24,
      "verse_end": 24,
      "text": "ארור מכה רעהו בסתר ואמר כל העם אמן׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 25,
      "verse_end": 25,
      "text": "ארור לקח שׁחד להכות נפשׁ דם נקי ואמר כל העם אמן׃",
      "info": ""
    },
    {
      "book_id": "DEU",
      "book_name": "Deuteronomy",
      "chapter": 27,
      "verse_start": 26,
      "verse_end": 26,
      "text": "ארור אשׁר לא יקים את דברי התורה הזאת לעשׂות אותם ואמר כל העם אמן׃",
      "info": ""
    }
  ]
}