{
  "header": "",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 30,
      "verse_start": 1,
      "verse_end": 1,
      "text": "ארוממך יהוה כי דליתני ולא שׂמחת איבי",
      "info": ""
    },
    {
      "book_id": "PSA",
      "book_name": "Psalms",
      "chapter": 30,
      "verse_start": 2,
      "verse_end": 2,
      "text": "יהוה אלהי שׁועתי אליך ותרפאני׃",
      "info": ""
    },
    {
      "book_id": "PSA",
      "book_name": "Psalms",
      "chapter": 30,
      "verse_start": 3,
      "verse_end": 3,
      "text": "יהוה העלית מן שׁאול נפשׁי חייתני מיורדי בור׃",
      "info": ""
    },
    {
      "book_id": "PSA",
      "book_name": "Psalms",
      "chapter": 30,
      "verse_start": 4,
      "verse_end": 4,
      "text": "זמרו ליהוה חסידיו והודו לזכר קדשׁו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 30,
      "verse_start": 5,
      "verse_end": 5,
      "text": "כי רגע באפו חיים ברצונו בערב ילין בכי ולבקר רנה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 30,
      "verse_start": 6,
      "verse_end": 6,
      "text": "ואני אמרתי בשׁלוי בל אמוט לעולם׃",
      "info": ""
    },
    {
      "book_id": "PSA",
      "book_name": "Psalms",
      "chapter": 30,
      "verse_start": 7,
      "verse_end": 7,
      "text": "יהוה ברצונך העמדתה להררי עז הסתרת פניך הייתי נבהל׃",
      "info": ""
    },
    {
      "book_id": "PSA",
      "book_name": "Psalms",
      "chapter": 30,
      "verse_start": 8,
      "verse_end": 8,
      "text": "אליך יהוה אקרא ואל אדני אתחנן׃",
      "info": ""
    },
    {
      "book_id": "PSA",
      "book_name": "Psalms",
      "chapter": 30,
      "verse_start": 9,
      "verse_end": 9,
      "text": "מה בצע בדמי ברדתי אל שׁחת היודך עפר היגיד אמתך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 30,
      "verse_start": 10,
      "verse_end": 10,
      "text": "שׁמע יהוה וחנני יהוה היה עזר׃",
      "info": ""
    },
    {
      "book_id": "PSA",
      "book_name": "Psalms",
      "chapter": 30,
      "verse_start": 11,
      "verse_end": 11,
      "text": "הפכת מספדי למחול לי פתחת שׂקי ותאזרני שׂמחה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 30,
      "verse_start": 12,
      "verse_end": 12,
      "text": "למען יזמרך כבוד ולא ידם יהוה אלהי לעולם אודך׃",
      "info": ""
    }
  ]
}