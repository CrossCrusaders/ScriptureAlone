{
  "header": "",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 110,
      "verse_start": 1,
      "verse_end": 1,
      "text": "לדוד מזמור נאם יהוה לאדני שׁב לימיני עד אשׁית איביך הדם לרגליך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 110,
      "verse_start": 2,
      "verse_end": 2,
      "text": "מטה עזך ישׁלח יהוה מציון רדה בקרב איביך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 110,
      "verse_start": 3,
      "verse_end": 3,
      "text": "עמך נדבת ביום חילך בהדרי קדשׁ מרחם משׁחר לך טל ילדתיך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 110,
      "verse_start": 4,
      "verse_end": 4,
      "text": "נשׁבע יהוה ולא ינחם אתה כהן לעולם על דברתי מלכי צדק׃",
      "info": ""
    },
    {
      "book_id": "PSA",
      "book_name": "Psalms",
      "chapter": 110,
      "verse_start": 5,
      "verse_end": 5,
      "text": "אדני על ימינך מחץ ביום אפו מלכים׃",
      "info": ""
    },
    {
      "book_id": "PSA",
      "book_name": "Psalms",
      "chapter": 110,
      "verse_start": 6,
      "verse_end": 6,
      "text": "ידין בגוים מלא גויות מחץ ראשׁ על ארץ רבה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 110,
      "verse_start": 7,
      "verse_end": 7,
      "text": "מנחל בדרך ישׁתה על כן ירים ראשׁ׃",
      "info": ""
    }
  ]
}