{
  "header": "",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 113,
      "verse_start": 1,
      "verse_end": 1,
      "text": "הללו יה הללו עבדי יהוה הללו את שׁם יהוה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 113,
      "verse_start": 2,
      "verse_end": 2,
      "text": "יהי שׁם יהוה מברך מעתה ועד עולם׃",
      "info": ""
    },
    {
      "book_id": "PSA",
      "book_name": "Psalms",
      "chapter": 113,
      "verse_start": 3,
      "verse_end": 3,
      "text": "ממזרח שׁמשׁ עד מבואו מהלל שׁם יהוה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 113,
      "verse_start": 4,
      "verse_end": 4,
      "text": "רם על כל גוים יהוה על השׁמים כבודו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 113,
      "verse_start": 5,
      "verse_end": 5,
      "text": "מי כיהוה אלהינו המגביהי לשׁבת׃",
      "info": ""
    },
    {
      "book_id": "PSA",
      "book_name": "Psalms",
      "chapter": 113,
      "verse_start": 6,
      "verse_end": 6,
      "text": "המשׁפילי לראות בשׁמים ובארץ׃",
      "info": ""
    },
    {
      "book_id": "PSA",
      "book_name": "Psalms",
      "chapter": 113,
      "verse_start": 7,
      "verse_end": 7,
      "text": "מקימי מעפר דל מאשׁפת ירים אביון׃",
      "info": ""
    },
    {
      "book_id": "PSA",
      "book_name": "Psalms",
      "chapter": 113,
      "verse_start": 8,
      "verse_end": 8,
      "text": "להושׁיבי עם נדיבים עם נדיבי עמו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 113,
      "verse_start": 9,
      "verse_end": 9,
      "text": "מושׁיבי עקרת הבית אם הבנים שׂמחה הללו יה׃",
      "info": ""
    }
  ]
}