{
  "header": "",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 127,
      "verse_start": 1,
      "verse_end": 1,
      "text": "שׁיר המעלות לשׁלמה אם יהוה לא יבנה בית שׁוא עמלו בוניו בו אם יהוה לא ישׁמר עיר שׁוא שׁקד שׁומר׃",
      "info": ""
    },
    {
      "book_id": "PSA",
      "book_name": "Psalms",
      "chapter": 127,
      "verse_start": 2,
      "verse_end": 2,
      "text": "שׁוא לכם משׁכימי קום מאחרי שׁבת אכלי לחם העצבים כן יתן לידידו שׁנא׃",
      "info": ""
    },
    {
      "book_id": "PSA",
      "book_name": "Psalms",
      "chapter": 127,
      "verse_start": 3,
      "verse_end": 3,
      "text": "הנה נחלת יהוה בנים שׂכר פרי הבטן׃",
      "info": ""
    },
    {
      "book_id": "PSA",
      "book_name": "Psalms",
      "chapter": 127,
      "verse_start": 4,
      "verse_end": 4,
      "text": "כחצים ביד גבור כן בני הנעורים׃",
      "info": ""
    },
    {
      "book_id": "PSA",
      "book_name": "Psalms",
      "chapter": 127,
      "verse_start": 5,
      "verse_end": 5,
      "text": "אשׁרי הגבר אשׁר מלא את אשׁפתו מהם לא יבשׁו כי ידברו את אויבים בשׁער׃",
      "info": ""
    }
  ]
}