{
  "header": "שׁיר מזמור לבני קרח׃",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 48,
      "verse_start": 1,
      "verse_end": 1,
      "text": " גדול יהוה ומהלל מאד בעיר אלהינו הר קדשׁו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 48,
      "verse_start": 2,
      "verse_end": 2,
      "text": "יפה נוף משׂושׂ כל הארץ הר ציון ירכתי צפון קרית מלך רב׃",
      "info": ""
    },
    {
      "book_id": "PSA",
      "book_name": "Psalms",
      "chapter": 48,
      "verse_start": 3,
      "verse_end": 3,
      "text": "אלהים בארמנותיה נודע למשׂגב׃",
      "info": ""
    },
    {
      "book_id": "PSA",
      "book_name": "Psalms",
      "chapter": 48,
      "verse_start": 4,
      "verse_end": 4,
      "text": "כי הנה המלכים נועדו עברו יחדו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 48,
      "verse_start": 5,
      "verse_end": 5,
      "text": "המה ראו כן תמהו נבהלו נחפזו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 48,
      "verse_start": 6,
      "verse_end": 6,
      "text": "רעדה אחזתם שׁם חיל כיולדה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 48,
      "verse_start": 7,
      "verse_end": 7,
      "text": "ברוח קדים תשׁבר אניות תרשׁישׁ׃",
      "info": ""
    },
    {
      "book_id": "PSA",
      "book_name": "Psalms",
      "chapter": 48,
      "verse_start": 8,
      "verse_end": 8,
      "text": "כאשׁר שׁמענו כן ראינו בעיר יהוה צבאות בעיר אלהינו אלהים יכוננה עד עולם סלה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 48,
      "verse_start": 9,
      "verse_end": 9,
      "text": "דמינו אלהים חסדך בקרב היכלך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 48,
      "verse_start": 10,
      "verse_end": 10,
      "text": "כשׁמך אלהים כן תהלתך על קצוי ארץ צדק מלאה ימינך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 48,
      "verse_start": 11,
      "verse_end": 11,
      "text": "ישׂמח הר ציון תגלנה בנות יהודה למען משׁפטיך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 48,
      "verse_start": 12,
      "verse_end": 12,
      "text": "סבו ציון והקיפוה ספרו מגדליה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 48,
      "verse_start": 13,
      "verse_end": 13,
      "text": "שׁיתו לבכם לחילה פסגו ארמנותיה למען תספרו לדור אחרון׃",
      "info": ""
    },
    {
      "book_id": "PSA",
      "book_name": "Psalms",
      "chapter": 48,
      "verse_start": 14,
      "verse_end": 14,
      "text": "כי זה אלהים אלהינו עולם ועד הוא ינהגנו על מות׃",
      "info": ""
    }
  ]
}