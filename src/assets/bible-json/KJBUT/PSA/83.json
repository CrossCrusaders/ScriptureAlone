{
  "header": "שׁיר מזמור לאסף׃",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 83,
      "verse_start": 1,
      "verse_end": 1,
      "text": " אלהים אל דמי לך אל תחרשׁ ואל תשׁקט אל׃",
      "info": ""
    },
    {
      "book_id": "PSA",
      "book_name": "Psalms",
      "chapter": 83,
      "verse_start": 2,
      "verse_end": 2,
      "text": "כי הנה אויביך יהמיון ומשׂנאיך נשׂאו ראשׁ׃",
      "info": ""
    },
    {
      "book_id": "PSA",
      "book_name": "Psalms",
      "chapter": 83,
      "verse_start": 3,
      "verse_end": 3,
      "text": "על עמך יערימו סוד ויתיעצו על צפוניך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 83,
      "verse_start": 4,
      "verse_end": 4,
      "text": "אמרו לכו ונכחידם מגוי ולא יזכר שׁם ישׂראל עוד׃",
      "info": ""
    },
    {
      "book_id": "PSA",
      "book_name": "Psalms",
      "chapter": 83,
      "verse_start": 5,
      "verse_end": 5,
      "text": "כי נועצו לב יחדו עליך ברית יכרתו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 83,
      "verse_start": 6,
      "verse_end": 6,
      "text": "אהלי אדום וישׁמעאלים מואב והגרים׃",
      "info": ""
    },
    {
      "book_id": "PSA",
      "book_name": "Psalms",
      "chapter": 83,
      "verse_start": 7,
      "verse_end": 7,
      "text": "גבל ועמון ועמלק פלשׁת עם ישׁבי צור׃",
      "info": ""
    },
    {
      "book_id": "PSA",
      "book_name": "Psalms",
      "chapter": 83,
      "verse_start": 8,
      "verse_end": 8,
      "text": "גם אשׁור נלוה עמם היו זרוע לבני לוט סלה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 83,
      "verse_start": 9,
      "verse_end": 9,
      "text": "עשׂה להם כמדין כסיסרא כיבין בנחל קישׁון׃",
      "info": ""
    },
    {
      "book_id": "PSA",
      "book_name": "Psalms",
      "chapter": 83,
      "verse_start": 10,
      "verse_end": 10,
      "text": "נשׁמדו בעין דאר היו דמן לאדמה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 83,
      "verse_start": 11,
      "verse_end": 11,
      "text": "שׁיתמו נדיבמו כערב וכזאב וכזבח וכצלמנע כל נסיכמו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 83,
      "verse_start": 12,
      "verse_end": 12,
      "text": "אשׁר אמרו נירשׁה לנו את נאות אלהים׃",
      "info": ""
    },
    {
      "book_id": "PSA",
      "book_name": "Psalms",
      "chapter": 83,
      "verse_start": 13,
      "verse_end": 13,
      "text": "אלהי שׁיתמו כגלגל כקשׁ לפני רוח׃",
      "info": ""
    },
    {
      "book_id": "PSA",
      "book_name": "Psalms",
      "chapter": 83,
      "verse_start": 14,
      "verse_end": 14,
      "text": "כאשׁ תבער יער וכלהבה תלהט הרים׃",
      "info": ""
    },
    {
      "book_id": "PSA",
      "book_name": "Psalms",
      "chapter": 83,
      "verse_start": 15,
      "verse_end": 15,
      "text": "כן תרדפם בסערך ובסופתך תבהלם׃",
      "info": ""
    },
    {
      "book_id": "PSA",
      "book_name": "Psalms",
      "chapter": 83,
      "verse_start": 16,
      "verse_end": 16,
      "text": "מלא פניהם קלון ויבקשׁו שׁמך יהוה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 83,
      "verse_start": 17,
      "verse_end": 17,
      "text": "יבשׁו ויבהלו עדי עד ויחפרו ויאבדו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 83,
      "verse_start": 18,
      "verse_end": 18,
      "text": "וידעו כי אתה שׁמך יהוה לבדך עליון על כל הארץ׃",
      "info": ""
    }
  ]
}