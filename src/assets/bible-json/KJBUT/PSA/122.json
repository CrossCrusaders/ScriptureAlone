{
  "header": "",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 122,
      "verse_start": 1,
      "verse_end": 1,
      "text": "שׁיר המעלות לדוד שׂמחתי באמרים לי בית יהוה נלך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 122,
      "verse_start": 2,
      "verse_end": 2,
      "text": "עמדות היו רגלינו בשׁעריך ירושׁלם׃",
      "info": ""
    },
    {
      "book_id": "PSA",
      "book_name": "Psalms",
      "chapter": 122,
      "verse_start": 3,
      "verse_end": 3,
      "text": "ירושׁלם הבנויה כעיר שׁחברה לה יחדו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 122,
      "verse_start": 4,
      "verse_end": 4,
      "text": "שׁשׁם עלו שׁבטים שׁבטי יה עדות לישׂראל להדות לשׁם יהוה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 122,
      "verse_start": 5,
      "verse_end": 5,
      "text": "כי שׁמה ישׁבו כסאות למשׁפט כסאות לבית דויד׃",
      "info": ""
    },
    {
      "book_id": "PSA",
      "book_name": "Psalms",
      "chapter": 122,
      "verse_start": 6,
      "verse_end": 6,
      "text": "שׁאלו שׁלום ירושׁלם ישׁליו אהביך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 122,
      "verse_start": 7,
      "verse_end": 7,
      "text": "יהי שׁלום בחילך שׁלוה בארמנותיך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 122,
      "verse_start": 8,
      "verse_end": 8,
      "text": "למען אחי ורעי אדברה נא שׁלום׃",
      "info": ""
    },
    {
      "book_id": "PSA",
      "book_name": "Psalms",
      "chapter": 122,
      "verse_start": 9,
      "verse_end": 9,
      "text": "למען בית יהוה אלהינו אבקשׁה טוב׃",
      "info": ""
    }
  ]
}