{
  "header": "",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 123,
      "verse_start": 1,
      "verse_end": 1,
      "text": "שׁיר המעלות אליך נשׂאתי את עיני הישׁבי בשׁמים׃",
      "info": ""
    },
    {
      "book_id": "PSA",
      "book_name": "Psalms",
      "chapter": 123,
      "verse_start": 2,
      "verse_end": 2,
      "text": "הנה כעיני עבדים אל יד אדוניהם כעיני שׁפחה אל יד גברתה כן עינינו אל יהוה אלהינו עד שׁיחננו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 123,
      "verse_start": 3,
      "verse_end": 3,
      "text": "חננו יהוה חננו כי רב שׂבענו בוז׃",
      "info": ""
    },
    {
      "book_id": "PSA",
      "book_name": "Psalms",
      "chapter": 123,
      "verse_start": 4,
      "verse_end": 4,
      "text": "רבת שׂבעה לה נפשׁנו הלעג השׁאננים הבוז לגאיונים׃",
      "info": ""
    }
  ]
}