{
  "header": "",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 3,
      "verse_start": 1,
      "verse_end": 1,
      "text": "יהוה מה רבו צרי רבים קמים עלי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 3,
      "verse_start": 2,
      "verse_end": 2,
      "text": "רבים אמרים לנפשׁי אין ישׁועתה לו באלהים סלה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 3,
      "verse_start": 3,
      "verse_end": 3,
      "text": "ואתה יהוה מגן בעדי כבודי ומרים ראשׁי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 3,
      "verse_start": 4,
      "verse_end": 4,
      "text": "קולי אל יהוה אקרא ויענני מהר קדשׁו סלה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 3,
      "verse_start": 5,
      "verse_end": 5,
      "text": "אני שׁכבתי ואישׁנה הקיצותי כי יהוה יסמכני׃",
      "info": ""
    },
    {
      "book_id": "PSA",
      "book_name": "Psalms",
      "chapter": 3,
      "verse_start": 6,
      "verse_end": 6,
      "text": "לא אירא מרבבות עם אשׁר סביב שׁתו עלי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 3,
      "verse_start": 7,
      "verse_end": 7,
      "text": "קומה יהוה הושׁיעני אלהי כי הכית את כל איבי לחי שׁני רשׁעים שׁברת׃",
      "info": ""
    },
    {
      "book_id": "PSA",
      "book_name": "Psalms",
      "chapter": 3,
      "verse_start": 8,
      "verse_end": 8,
      "text": "ליהוה הישׁועה על עמך ברכתך סלה׃",
      "info": ""
    }
  ]
}