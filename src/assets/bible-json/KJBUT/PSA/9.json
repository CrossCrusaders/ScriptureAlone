{
  "header": "למנצח עלמות לבן מזמור לדוד׃",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 9,
      "verse_start": 1,
      "verse_end": 1,
      "text": " אודה יהוה בכל לבי אספרה כל נפלאותיך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 2,
      "verse_end": 2,
      "text": "אשׂמחה ואעלצה בך אזמרה שׁמך עליון׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 3,
      "verse_end": 3,
      "text": "בשׁוב אויבי אחור יכשׁלו ויאבדו מפניך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 4,
      "verse_end": 4,
      "text": "כי עשׂית משׁפטי ודיני ישׁבת לכסא שׁופט צדק׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 5,
      "verse_end": 5,
      "text": "גערת גוים אבדת רשׁע שׁמם מחית לעולם ועד׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 6,
      "verse_end": 6,
      "text": "האויב תמו חרבות לנצח וערים נתשׁת אבד זכרם המה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 7,
      "verse_end": 7,
      "text": "ויהוה לעולם ישׁב כונן למשׁפט כסאו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 8,
      "verse_end": 8,
      "text": "והוא ישׁפט תבל בצדק ידין לאמים במישׁרים׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 9,
      "verse_end": 9,
      "text": "ויהי יהוה משׂגב לדך משׂגב לעתות בצרה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 10,
      "verse_end": 10,
      "text": "ויבטחו בך יודעי שׁמך כי לא עזבת דרשׁיך יהוה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 11,
      "verse_end": 11,
      "text": "זמרו ליהוה ישׁב ציון הגידו בעמים עלילותיו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 12,
      "verse_end": 12,
      "text": "כי דרשׁ דמים אותם זכר לא שׁכח צעקת עניים׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 13,
      "verse_end": 13,
      "text": "חננני יהוה ראה עניי משׂנאי מרוממי משׁערי מות׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 14,
      "verse_end": 14,
      "text": "למען אספרה כל תהלתיך בשׁערי בת ציון אגילה בישׁועתך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 15,
      "verse_end": 15,
      "text": "טבעו גוים בשׁחת עשׂו ברשׁת זו טמנו נלכדה רגלם׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 16,
      "verse_end": 16,
      "text": "נודע יהוה משׁפט עשׂה בפעל כפיו נוקשׁ רשׁע הגיון סלה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 17,
      "verse_end": 17,
      "text": "ישׁובו רשׁעים לשׁאולה כל גוים שׁכחי אלהים׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 18,
      "verse_end": 18,
      "text": "כי לא לנצח ישׁכח אביון תקות ענוים תאבד לעד׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 19,
      "verse_end": 19,
      "text": "קומה יהוה אל יעז אנושׁ ישׁפטו גוים על פניך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 9,
      "verse_start": 20,
      "verse_end": 20,
      "text": "שׁיתה יהוה מורה להם ידעו גוים אנושׁ המה סלה׃",
      "info": ""
    }
  ]
}