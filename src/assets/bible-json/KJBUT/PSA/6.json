{
  "header": "",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 6,
      "verse_start": 1,
      "verse_end": 1,
      "text": "יהוה אל באפך תוכיחני ואל בחמתך תיסרני׃",
      "info": ""
    },
    {
      "book_id": "PSA",
      "book_name": "Psalms",
      "chapter": 6,
      "verse_start": 2,
      "verse_end": 2,
      "text": "חנני יהוה כי אמלל אני רפאני יהוה כי נבהלו עצמי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 6,
      "verse_start": 3,
      "verse_end": 3,
      "text": "ונפשׁי נבהלה מאד ואת יהוה עד מתי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 6,
      "verse_start": 4,
      "verse_end": 4,
      "text": "שׁובה יהוה חלצה נפשׁי הושׁיעני למען חסדך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 6,
      "verse_start": 5,
      "verse_end": 5,
      "text": "כי אין במות זכרך בשׁאול מי יודה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 6,
      "verse_start": 6,
      "verse_end": 6,
      "text": "יגעתי באנחתי אשׂחה בכל לילה מטתי בדמעתי ערשׂי אמסה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 6,
      "verse_start": 7,
      "verse_end": 7,
      "text": "עשׁשׁה מכעס עיני עתקה בכל צוררי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 6,
      "verse_start": 8,
      "verse_end": 8,
      "text": "סורו ממני כל פעלי און כי שׁמע יהוה קול בכיי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 6,
      "verse_start": 9,
      "verse_end": 9,
      "text": "שׁמע יהוה תחנתי יהוה תפלתי יקח׃",
      "info": ""
    },
    {
      "book_id": "PSA",
      "book_name": "Psalms",
      "chapter": 6,
      "verse_start": 10,
      "verse_end": 10,
      "text": "יבשׁו ויבהלו מאד כל איבי ישׁבו יבשׁו רגע׃",
      "info": ""
    }
  ]
}