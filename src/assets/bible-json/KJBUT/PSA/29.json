{
  "header": "",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 29,
      "verse_start": 1,
      "verse_end": 1,
      "text": "מזמור לדוד הבו ליהוה בני אלים הבו ליהוה כבוד ועז׃",
      "info": ""
    },
    {
      "book_id": "PSA",
      "book_name": "Psalms",
      "chapter": 29,
      "verse_start": 2,
      "verse_end": 2,
      "text": "הבו ליהוה כבוד שׁמו השׁתחוו ליהוה בהדרת קדשׁ׃",
      "info": ""
    },
    {
      "book_id": "PSA",
      "book_name": "Psalms",
      "chapter": 29,
      "verse_start": 3,
      "verse_end": 3,
      "text": "קול יהוה על המים אל הכבוד הרעים יהוה על מים רבים׃",
      "info": ""
    },
    {
      "book_id": "PSA",
      "book_name": "Psalms",
      "chapter": 29,
      "verse_start": 4,
      "verse_end": 4,
      "text": "קול יהוה בכח קול יהוה בהדר׃",
      "info": ""
    },
    {
      "book_id": "PSA",
      "book_name": "Psalms",
      "chapter": 29,
      "verse_start": 5,
      "verse_end": 5,
      "text": "קול יהוה שׁבר ארזים וישׁבר יהוה את ארזי הלבנון׃",
      "info": ""
    },
    {
      "book_id": "PSA",
      "book_name": "Psalms",
      "chapter": 29,
      "verse_start": 6,
      "verse_end": 6,
      "text": "וירקידם כמו עגל לבנון ושׂרין כמו בן ראמים׃",
      "info": ""
    },
    {
      "book_id": "PSA",
      "book_name": "Psalms",
      "chapter": 29,
      "verse_start": 7,
      "verse_end": 7,
      "text": "קול יהוה חצב להבות אשׁ׃",
      "info": ""
    },
    {
      "book_id": "PSA",
      "book_name": "Psalms",
      "chapter": 29,
      "verse_start": 8,
      "verse_end": 8,
      "text": "קול יהוה יחיל מדבר יחיל יהוה מדבר קדשׁ׃",
      "info": ""
    },
    {
      "book_id": "PSA",
      "book_name": "Psalms",
      "chapter": 29,
      "verse_start": 9,
      "verse_end": 9,
      "text": "קול יהוה יחולל אילות ויחשׂף יערות ובהיכלו כלו אמר כבוד׃",
      "info": ""
    },
    {
      "book_id": "PSA",
      "book_name": "Psalms",
      "chapter": 29,
      "verse_start": 10,
      "verse_end": 10,
      "text": "יהוה למבול ישׁב וישׁב יהוה מלך לעולם׃",
      "info": ""
    },
    {
      "book_id": "PSA",
      "book_name": "Psalms",
      "chapter": 29,
      "verse_start": 11,
      "verse_end": 11,
      "text": "יהוה עז לעמו יתן יהוה יברך את עמו בשׁלום׃",
      "info": ""
    }
  ]
}