{
  "header": "",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 74,
      "verse_start": 1,
      "verse_end": 1,
      "text": "משׂכיל לאסף למה אלהים זנחת לנצח יעשׁן אפך בצאן מרעיתך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 2,
      "verse_end": 2,
      "text": "זכר עדתך קנית קדם גאלת שׁבט נחלתך הר ציון זה שׁכנת׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 3,
      "verse_end": 3,
      "text": "הרימה פעמיך למשׁאות נצח כל הרע אויב בקדשׁ׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 4,
      "verse_end": 4,
      "text": "שׁאגו צרריך בקרב מועדך שׂמו אותתם אתות׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 5,
      "verse_end": 5,
      "text": "יודע כמביא למעלה בסבך עץ קרדמות׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 6,
      "verse_end": 6,
      "text": "ועת פתוחיה יחד בכשׁיל וכילפת יהלמון׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 7,
      "verse_end": 7,
      "text": "שׁלחו באשׁ מקדשׁך לארץ חללו משׁכן שׁמך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 8,
      "verse_end": 8,
      "text": "אמרו בלבם נינם יחד שׂרפו כל מועדי אל בארץ׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 9,
      "verse_end": 9,
      "text": "אותתינו לא ראינו אין עוד נביא ולא אתנו ידע עד מה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 10,
      "verse_end": 10,
      "text": "עד מתי אלהים יחרף צר ינאץ אויב שׁמך לנצח׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 11,
      "verse_end": 11,
      "text": "למה תשׁיב ידך וימינך מקרב חוקך כלה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 12,
      "verse_end": 12,
      "text": "ואלהים מלכי מקדם פעל ישׁועות בקרב הארץ׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 13,
      "verse_end": 13,
      "text": "אתה פוררת בעזך ים שׁברת ראשׁי תנינים על המים׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 14,
      "verse_end": 14,
      "text": "אתה רצצת ראשׁי לויתן תתננו מאכל לעם לציים׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 15,
      "verse_end": 15,
      "text": "אתה בקעת מעין ונחל אתה הובשׁת נהרות איתן׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 16,
      "verse_end": 16,
      "text": "לך יום אף לך לילה אתה הכינות מאור ושׁמשׁ׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 17,
      "verse_end": 17,
      "text": "אתה הצבת כל גבולות ארץ קיץ וחרף אתה יצרתם׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 18,
      "verse_end": 18,
      "text": "זכר זאת אויב חרף יהוה ועם נבל נאצו שׁמך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 19,
      "verse_end": 19,
      "text": "אל תתן לחית נפשׁ תורך חית ענייך אל תשׁכח לנצח׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 20,
      "verse_end": 20,
      "text": "הבט לברית כי מלאו מחשׁכי ארץ נאות חמס׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 21,
      "verse_end": 21,
      "text": "אל ישׁב דך נכלם עני ואביון יהללו שׁמך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 22,
      "verse_end": 22,
      "text": "קומה אלהים ריבה ריבך זכר חרפתך מני נבל כל היום׃",
      "info": ""
    },
    {
      "book_id": "PSA",
      "book_name": "Psalms",
      "chapter": 74,
      "verse_start": 23,
      "verse_end": 23,
      "text": "אל תשׁכח קול צרריך שׁאון קמיך עלה תמיד׃",
      "info": ""
    }
  ]
}