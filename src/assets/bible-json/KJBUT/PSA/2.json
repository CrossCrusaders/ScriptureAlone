{
  "header": "",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 2,
      "verse_start": 1,
      "verse_end": 1,
      "text": "למה רגשׁו גוים ולאמים יהגו ריק׃",
      "info": ""
    },
    {
      "book_id": "PSA",
      "book_name": "Psalms",
      "chapter": 2,
      "verse_start": 2,
      "verse_end": 2,
      "text": "יתיצבו מלכי ארץ ורוזנים נוסדו יחד על יהוה ועל משׁיחו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 2,
      "verse_start": 3,
      "verse_end": 3,
      "text": "ננתקה את מוסרותימו ונשׁליכה ממנו עבתימו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 2,
      "verse_start": 4,
      "verse_end": 4,
      "text": "יושׁב בשׁמים ישׂחק אדני ילעג׃",
      "info": ""
    },
    {
      "book_id": "PSA",
      "book_name": "Psalms",
      "chapter": 2,
      "verse_start": 5,
      "verse_end": 5,
      "text": "אז ידבר אלימו באפו ובחרונו יבהלמו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 2,
      "verse_start": 6,
      "verse_end": 6,
      "text": "ואני נסכתי מלכי על ציון הר קדשׁי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 2,
      "verse_start": 7,
      "verse_end": 7,
      "text": "אספרה אל חק יהוה אמר אלי בני אתה אני היום ילדתיך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 2,
      "verse_start": 8,
      "verse_end": 8,
      "text": "שׁאל ממני ואתנה גוים נחלתך ואחזתך אפסי ארץ׃",
      "info": ""
    },
    {
      "book_id": "PSA",
      "book_name": "Psalms",
      "chapter": 2,
      "verse_start": 9,
      "verse_end": 9,
      "text": "תרעם בשׁבט ברזל ככלי יוצר תנפצם׃",
      "info": ""
    },
    {
      "book_id": "PSA",
      "book_name": "Psalms",
      "chapter": 2,
      "verse_start": 10,
      "verse_end": 10,
      "text": "ועתה מלכים השׂכילו הוסרו שׁפטי ארץ׃",
      "info": ""
    },
    {
      "book_id": "PSA",
      "book_name": "Psalms",
      "chapter": 2,
      "verse_start": 11,
      "verse_end": 11,
      "text": "עבדו את יהוה ביראה וגילו ברעדה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 2,
      "verse_start": 12,
      "verse_end": 12,
      "text": "נשׁקו בר פן יאנף ותאבדו דרך כי יבער כמעט אפו אשׁרי כל חוסי׃",
      "info": ""
    }
  ]
}