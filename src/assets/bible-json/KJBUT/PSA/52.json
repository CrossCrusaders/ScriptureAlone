{
  "header": "למנצח משׂכיל לדוד׃",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 52,
      "verse_start": 1,
      "verse_end": 1,
      "text": " בבוא דואג האדמי ויגד לשׁאול ויאמר לו בא דוד אל בית אחימלך׃ (52:3) מה תתהלל ברעה הגבור חסד אל כל היום׃",
      "info": ""
    },
    {
      "book_id": "PSA",
      "book_name": "Psalms",
      "chapter": 52,
      "verse_start": 2,
      "verse_end": 2,
      "text": "הוות תחשׁב לשׁונך כתער מלטשׁ עשׂה רמיה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 52,
      "verse_start": 3,
      "verse_end": 3,
      "text": "אהבת רע מטוב שׁקר מדבר צדק סלה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 52,
      "verse_start": 4,
      "verse_end": 4,
      "text": "אהבת כל דברי בלע לשׁון מרמה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 52,
      "verse_start": 5,
      "verse_end": 5,
      "text": "גם אל יתצך לנצח יחתך ויסחך מאהל ושׁרשׁך מארץ חיים סלה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 52,
      "verse_start": 6,
      "verse_end": 6,
      "text": "ויראו צדיקים וייראו ועליו ישׂחקו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 52,
      "verse_start": 7,
      "verse_end": 7,
      "text": "הנה הגבר לא ישׂים אלהים מעוזו ויבטח ברב עשׁרו יעז בהותו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 52,
      "verse_start": 8,
      "verse_end": 8,
      "text": "ואני כזית רענן בבית אלהים בטחתי בחסד אלהים עולם ועד׃",
      "info": ""
    },
    {
      "book_id": "PSA",
      "book_name": "Psalms",
      "chapter": 52,
      "verse_start": 9,
      "verse_end": 9,
      "text": "אודך לעולם כי עשׂית ואקוה שׁמך כי טוב נגד חסידיך׃",
      "info": ""
    }
  ]
}