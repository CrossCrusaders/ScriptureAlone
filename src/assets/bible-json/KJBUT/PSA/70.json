{
  "header": "",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 70,
      "verse_start": 1,
      "verse_end": 1,
      "text": "אלהים להצילני יהוה לעזרתי חושׁה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 70,
      "verse_start": 2,
      "verse_end": 2,
      "text": "יבשׁו ויחפרו מבקשׁי נפשׁי יסגו אחור ויכלמו חפצי רעתי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 70,
      "verse_start": 3,
      "verse_end": 3,
      "text": "ישׁובו על עקב בשׁתם האמרים האח האח׃",
      "info": ""
    },
    {
      "book_id": "PSA",
      "book_name": "Psalms",
      "chapter": 70,
      "verse_start": 4,
      "verse_end": 4,
      "text": "ישׂישׂו וישׂמחו בך כל מבקשׁיך ויאמרו תמיד יגדל אלהים אהבי ישׁועתך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 70,
      "verse_start": 5,
      "verse_end": 5,
      "text": "ואני עני ואביון אלהים חושׁה לי עזרי ומפלטי אתה יהוה אל תאחר׃",
      "info": ""
    }
  ]
}