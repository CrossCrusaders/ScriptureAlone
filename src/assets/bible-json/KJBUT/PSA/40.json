{
  "header": "למנצח לדוד מזמור׃",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 40,
      "verse_start": 1,
      "verse_end": 1,
      "text": " קוה קויתי יהוה ויט אלי וישׁמע שׁועתי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 40,
      "verse_start": 2,
      "verse_end": 2,
      "text": "ויעלני מבור שׁאון מטיט היון ויקם על סלע רגלי כונן אשׁרי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 40,
      "verse_start": 3,
      "verse_end": 3,
      "text": "ויתן בפי שׁיר חדשׁ תהלה לאלהינו יראו רבים וייראו ויבטחו ביהוה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 40,
      "verse_start": 4,
      "verse_end": 4,
      "text": "אשׁרי הגבר אשׁר שׂם יהוה מבטחו ולא פנה אל רהבים ושׂטי כזב׃",
      "info": ""
    },
    {
      "book_id": "PSA",
      "book_name": "Psalms",
      "chapter": 40,
      "verse_start": 5,
      "verse_end": 5,
      "text": "רבות עשׂית אתה יהוה אלהי נפלאתיך ומחשׁבתיך אלינו אין ערך אליך אגידה ואדברה עצמו מספר׃",
      "info": ""
    },
    {
      "book_id": "PSA",
      "book_name": "Psalms",
      "chapter": 40,
      "verse_start": 6,
      "verse_end": 6,
      "text": "זבח ומנחה לא חפצת אזנים כרית לי עולה וחטאה לא שׁאלת׃",
      "info": ""
    },
    {
      "book_id": "PSA",
      "book_name": "Psalms",
      "chapter": 40,
      "verse_start": 7,
      "verse_end": 7,
      "text": "אז אמרתי הנה באתי במגלת ספר כתוב עלי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 40,
      "verse_start": 8,
      "verse_end": 8,
      "text": "לעשׂות רצונך אלהי חפצתי ותורתך בתוך מעי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 40,
      "verse_start": 9,
      "verse_end": 9,
      "text": "בשׂרתי צדק בקהל רב הנה שׂפתי לא אכלא יהוה אתה ידעת׃",
      "info": ""
    },
    {
      "book_id": "PSA",
      "book_name": "Psalms",
      "chapter": 40,
      "verse_start": 10,
      "verse_end": 10,
      "text": "צדקתך לא כסיתי בתוך לבי אמונתך ותשׁועתך אמרתי לא כחדתי חסדך ואמתך לקהל רב׃",
      "info": ""
    },
    {
      "book_id": "PSA",
      "book_name": "Psalms",
      "chapter": 40,
      "verse_start": 11,
      "verse_end": 11,
      "text": "אתה יהוה לא תכלא רחמיך ממני חסדך ואמתך תמיד יצרוני׃",
      "info": ""
    },
    {
      "book_id": "PSA",
      "book_name": "Psalms",
      "chapter": 40,
      "verse_start": 12,
      "verse_end": 12,
      "text": "כי אפפו עלי רעות עד אין מספר השׂיגוני עונתי ולא יכלתי לראות עצמו משׂערות ראשׁי ולבי עזבני׃",
      "info": ""
    },
    {
      "book_id": "PSA",
      "book_name": "Psalms",
      "chapter": 40,
      "verse_start": 13,
      "verse_end": 13,
      "text": "רצה יהוה להצילני יהוה לעזרתי חושׁה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 40,
      "verse_start": 14,
      "verse_end": 14,
      "text": "יבשׁו ויחפרו יחד מבקשׁי נפשׁי לספותה יסגו אחור ויכלמו חפצי רעתי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 40,
      "verse_start": 15,
      "verse_end": 15,
      "text": "ישׁמו על עקב בשׁתם האמרים לי האח האח׃",
      "info": ""
    },
    {
      "book_id": "PSA",
      "book_name": "Psalms",
      "chapter": 40,
      "verse_start": 16,
      "verse_end": 16,
      "text": "ישׂישׂו וישׂמחו בך כל מבקשׁיך יאמרו תמיד יגדל יהוה אהבי תשׁועתך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 40,
      "verse_start": 17,
      "verse_end": 17,
      "text": "ואני עני ואביון אדני יחשׁב לי עזרתי ומפלטי אתה אלהי אל תאחר׃",
      "info": ""
    }
  ]
}