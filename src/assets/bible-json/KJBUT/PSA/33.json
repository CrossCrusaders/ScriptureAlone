{
  "header": "",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 33,
      "verse_start": 1,
      "verse_end": 1,
      "text": "רננו צדיקים ביהוה לישׁרים נאוה תהלה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 2,
      "verse_end": 2,
      "text": "הודו ליהוה בכנור בנבל עשׂור זמרו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 3,
      "verse_end": 3,
      "text": "שׁירו לו שׁיר חדשׁ היטיבו נגן בתרועה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 4,
      "verse_end": 4,
      "text": "כי ישׁר דבר יהוה וכל מעשׂהו באמונה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 5,
      "verse_end": 5,
      "text": "אהב צדקה ומשׁפט חסד יהוה מלאה הארץ׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 6,
      "verse_end": 6,
      "text": "בדבר יהוה שׁמים נעשׂו וברוח פיו כל צבאם׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 7,
      "verse_end": 7,
      "text": "כנס כנד מי הים נתן באצרות תהומות׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 8,
      "verse_end": 8,
      "text": "ייראו מיהוה כל הארץ ממנו יגורו כל ישׁבי תבל׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 9,
      "verse_end": 9,
      "text": "כי הוא אמר ויהי הוא צוה ויעמד׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 10,
      "verse_end": 10,
      "text": "יהוה הפיר עצת גוים הניא מחשׁבות עמים׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 11,
      "verse_end": 11,
      "text": "עצת יהוה לעולם תעמד מחשׁבות לבו לדר ודר׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 12,
      "verse_end": 12,
      "text": "אשׁרי הגוי אשׁר יהוה אלהיו העם בחר לנחלה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 13,
      "verse_end": 13,
      "text": "משׁמים הביט יהוה ראה את כל בני האדם׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 14,
      "verse_end": 14,
      "text": "ממכון שׁבתו השׁגיח אל כל ישׁבי הארץ׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 15,
      "verse_end": 15,
      "text": "היצר יחד לבם המבין אל כל מעשׂיהם׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 16,
      "verse_end": 16,
      "text": "אין המלך נושׁע ברב חיל גבור לא ינצל ברב כח׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 17,
      "verse_end": 17,
      "text": "שׁקר הסוס לתשׁועה וברב חילו לא ימלט׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 18,
      "verse_end": 18,
      "text": "הנה עין יהוה אל יראיו למיחלים לחסדו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 19,
      "verse_end": 19,
      "text": "להציל ממות נפשׁם ולחיותם ברעב׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 20,
      "verse_end": 20,
      "text": "נפשׁנו חכתה ליהוה עזרנו ומגננו הוא׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 21,
      "verse_end": 21,
      "text": "כי בו ישׂמח לבנו כי בשׁם קדשׁו בטחנו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 33,
      "verse_start": 22,
      "verse_end": 22,
      "text": "יהי חסדך יהוה עלינו כאשׁר יחלנו׃",
      "info": ""
    }
  ]
}