{
  "header": "למנצח על שׁושׁן עדות מכתם לדוד ללמד׃",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 60,
      "verse_start": 1,
      "verse_end": 1,
      "text": " בהצותו את ארם נהרים ואת ארם צובה וישׁב יואב ויך את אדום בגיא מלח שׁנים עשׂר אלף׃ (60:3) אלהים זנחתנו פרצתנו אנפת תשׁובב",
      "info": ""
    },
    {
      "book_id": "PSA",
      "book_name": "Psalms",
      "chapter": 60,
      "verse_start": 2,
      "verse_end": 2,
      "text": "הרעשׁתה ארץ פצמתה רפה שׁבריה כי מטה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 60,
      "verse_start": 3,
      "verse_end": 3,
      "text": "הראיתה עמך קשׁה השׁקיתנו יין תרעלה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 60,
      "verse_start": 4,
      "verse_end": 4,
      "text": "נתתה ליראיך נס להתנוסס מפני קשׁט סלה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 60,
      "verse_start": 5,
      "verse_end": 5,
      "text": "למען יחלצון ידידיך הושׁיעה ימינך ועננו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 60,
      "verse_start": 6,
      "verse_end": 6,
      "text": "אלהים דבר בקדשׁו אעלזה אחלקה שׁכם ועמק סכות אמדד׃",
      "info": ""
    },
    {
      "book_id": "PSA",
      "book_name": "Psalms",
      "chapter": 60,
      "verse_start": 7,
      "verse_end": 7,
      "text": "לי גלעד ולי מנשׁה ואפרים מעוז ראשׁי יהודה מחקקי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 60,
      "verse_start": 8,
      "verse_end": 8,
      "text": "מואב סיר רחצי על אדום אשׁליך נעלי עלי פלשׁת התרעעי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 60,
      "verse_start": 9,
      "verse_end": 9,
      "text": "מי יבלני עיר מצור מי נחני עד אדום׃",
      "info": ""
    },
    {
      "book_id": "PSA",
      "book_name": "Psalms",
      "chapter": 60,
      "verse_start": 10,
      "verse_end": 10,
      "text": "הלא אתה אלהים זנחתנו ולא תצא אלהים בצבאותינו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 60,
      "verse_start": 11,
      "verse_end": 11,
      "text": "הבה לנו עזרת מצר ושׁוא תשׁועת אדם׃",
      "info": ""
    },
    {
      "book_id": "PSA",
      "book_name": "Psalms",
      "chapter": 60,
      "verse_start": 12,
      "verse_end": 12,
      "text": "באלהים נעשׂה חיל והוא יבוס צרינו׃",
      "info": ""
    }
  ]
}