{
  "header": "למנצח בנגינות מזמור לדוד׃",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 4,
      "verse_start": 1,
      "verse_end": 1,
      "text": " בקראי ענני אלהי צדקי בצר הרחבת לי חנני ושׁמע תפלתי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 4,
      "verse_start": 2,
      "verse_end": 2,
      "text": "בני אישׁ עד מה כבודי לכלמה תאהבון ריק תבקשׁו כזב סלה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 4,
      "verse_start": 3,
      "verse_end": 3,
      "text": "ודעו כי הפלה יהוה חסיד לו יהוה ישׁמע בקראי אליו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 4,
      "verse_start": 4,
      "verse_end": 4,
      "text": "רגזו ואל תחטאו אמרו בלבבכם על משׁכבכם ודמו סלה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 4,
      "verse_start": 5,
      "verse_end": 5,
      "text": "זבחו זבחי צדק ובטחו אל יהוה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 4,
      "verse_start": 6,
      "verse_end": 6,
      "text": "רבים אמרים מי יראנו טוב נסה עלינו אור פניך יהוה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 4,
      "verse_start": 7,
      "verse_end": 7,
      "text": "נתתה שׂמחה בלבי מעת דגנם ותירושׁם רבו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 4,
      "verse_start": 8,
      "verse_end": 8,
      "text": "בשׁלום יחדו אשׁכבה ואישׁן כי אתה יהוה לבדד לבטח תושׁיבני׃",
      "info": ""
    }
  ]
}