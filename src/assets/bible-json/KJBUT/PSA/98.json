{
  "header": "",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 98,
      "verse_start": 1,
      "verse_end": 1,
      "text": "מזמור שׁירו ליהוה שׁיר חדשׁ כי נפלאות עשׂה הושׁיעה לו ימינו וזרוע קדשׁו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 98,
      "verse_start": 2,
      "verse_end": 2,
      "text": "הודיע יהוה ישׁועתו לעיני הגוים גלה צדקתו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 98,
      "verse_start": 3,
      "verse_end": 3,
      "text": "זכר חסדו ואמונתו לבית ישׂראל ראו כל אפסי ארץ את ישׁועת אלהינו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 98,
      "verse_start": 4,
      "verse_end": 4,
      "text": "הריעו ליהוה כל הארץ פצחו ורננו וזמרו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 98,
      "verse_start": 5,
      "verse_end": 5,
      "text": "זמרו ליהוה בכנור בכנור וקול זמרה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 98,
      "verse_start": 6,
      "verse_end": 6,
      "text": "בחצצרות וקול שׁופר הריעו לפני המלך יהוה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 98,
      "verse_start": 7,
      "verse_end": 7,
      "text": "ירעם הים ומלאו תבל וישׁבי׃",
      "info": ""
    },
    {
      "book_id": "PSA",
      "book_name": "Psalms",
      "chapter": 98,
      "verse_start": 8,
      "verse_end": 8,
      "text": "נהרות ימחאו כף יחד הרים ירננו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 98,
      "verse_start": 9,
      "verse_end": 9,
      "text": "לפני יהוה כי בא לשׁפט הארץ ישׁפט תבל בצדק ועמים במישׁרים׃",
      "info": ""
    }
  ]
}