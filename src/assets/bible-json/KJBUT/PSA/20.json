{
  "header": "",
  "footer": "",
  "language": "Hebrew",
  "verses": [
    {
      "book_id": "PSA",
      "book_name": "Psalms",
      "chapter": 20,
      "verse_start": 1,
      "verse_end": 1,
      "text": "יענך יהוה ביום צרה ישׂגבך שׁם אלהי יעקב׃",
      "info": ""
    },
    {
      "book_id": "PSA",
      "book_name": "Psalms",
      "chapter": 20,
      "verse_start": 2,
      "verse_end": 2,
      "text": "ישׁלח עזרך מקדשׁ ומציון יסעדך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 20,
      "verse_start": 3,
      "verse_end": 3,
      "text": "יזכר כל מנחתך ועולתך ידשׁנה סלה׃",
      "info": ""
    },
    {
      "book_id": "PSA",
      "book_name": "Psalms",
      "chapter": 20,
      "verse_start": 4,
      "verse_end": 4,
      "text": "יתן לך כלבבך וכל עצתך ימלא׃",
      "info": ""
    },
    {
      "book_id": "PSA",
      "book_name": "Psalms",
      "chapter": 20,
      "verse_start": 5,
      "verse_end": 5,
      "text": "נרננה בישׁועתך ובשׁם אלהינו נדגל ימלא יהוה כל משׁאלותיך׃",
      "info": ""
    },
    {
      "book_id": "PSA",
      "book_name": "Psalms",
      "chapter": 20,
      "verse_start": 6,
      "verse_end": 6,
      "text": "עתה ידעתי כי הושׁיע יהוה משׁיחו יענהו משׁמי קדשׁו בגברות ישׁע ימינו׃",
      "info": ""
    },
    {
      "book_id": "PSA",
      "book_name": "Psalms",
      "chapter": 20,
      "verse_start": 7,
      "verse_end": 7,
      "text": "אלה ברכב ואלה בסוסים ואנחנו בשׁם יהוה אלהינו נזכיר׃",
      "info": ""
    },
    {
      "book_id": "PSA",
      "book_name": "Psalms",
      "chapter": 20,
      "verse_start": 8,
      "verse_end": 8,
      "text": "המה כרעו ונפלו ואנחנו קמנו ונתעודד׃",
      "info": ""
    },
    {
      "book_id": "PSA",
      "book_name": "Psalms",
      "chapter": 20,
      "verse_start": 9,
      "verse_end": 9,
      "text": "יהוה הושׁיעה המלך יעננו ביום קראנו׃",
      "info": ""
    }
  ]
}