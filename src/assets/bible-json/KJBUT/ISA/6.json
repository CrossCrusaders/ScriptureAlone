{
  "header": "",
  "footer": "",
  "language": "Hebrew",
  "verses": [
    {
      "book_id": "ISA",
      "book_name": "Isaiah",
      "chapter": 6,
      "verse_start": 1,
      "verse_end": 1,
      "text": "בשׁנת מות המלך עזיהו ואראה את אדני ישׁב על כסא רם ונשׂא ושׁוליו מלאים את ההיכל׃",
      "info": ""
    },
    {
      "book_id": "ISA",
      "book_name": "Isaiah",
      "chapter": 6,
      "verse_start": 2,
      "verse_end": 2,
      "text": "שׂרפים עמדים ממעל לו שׁשׁ כנפים שׁשׁ כנפים לאחד בשׁתים יכסה פניו ובשׁתים יכסה רגליו ובשׁתים יעופף׃",
      "info": ""
    },
    {
      "book_id": "ISA",
      "book_name": "Isaiah",
      "chapter": 6,
      "verse_start": 3,
      "verse_end": 3,
      "text": "וקרא זה אל זה ואמר קדושׁ קדושׁ קדושׁ יהוה צבאות מלא כל הארץ כבודו׃",
      "info": ""
    },
    {
      "book_id": "ISA",
      "book_name": "Isaiah",
      "chapter": 6,
      "verse_start": 4,
      "verse_end": 4,
      "text": "וינעו אמות הספים מקול הקורא והבית ימלא עשׁן׃",
      "info": ""
    },
    {
      "book_id": "ISA",
      "book_name": "Isaiah",
      "chapter": 6,
      "verse_start": 5,
      "verse_end": 5,
      "text": "ואמר אוי לי כי נדמיתי כי אישׁ טמא שׂפתים אנכי ובתוך עם טמא שׂפתים אנכי יושׁב כי את המלך יהוה צבאות ראו עיני׃",
      "info": ""
    },
    {
      "book_id": "ISA",
      "book_name": "Isaiah",
      "chapter": 6,
      "verse_start": 6,
      "verse_end": 6,
      "text": "ויעף אלי אחד מן השׂרפים ובידו רצפה במלקחים לקח מעל המזבח׃",
      "info": ""
    },
    {
      "book_id": "ISA",
      "book_name": "Isaiah",
      "chapter": 6,
      "verse_start": 7,
      "verse_end": 7,
      "text": "ויגע על פי ויאמר הנה נגע זה על שׂפתיך וסר עונך וחטאתך תכפר׃",
      "info": ""
    },
    {
      "book_id": "ISA",
      "book_name": "Isaiah",
      "chapter": 6,
      "verse_start": 8,
      "verse_end": 8,
      "text": "ואשׁמע את קול אדני אמר את מי אשׁלח ומי ילך לנו ואמר הנני שׁלחני׃",
      "info": ""
    },
    {
      "book_id": "ISA",
      "book_name": "Isaiah",
      "chapter": 6,
      "verse_start": 9,
      "verse_end": 9,
      "text": "ויאמר לך ואמרת לעם הזה שׁמעו שׁמוע ואל תבינו וראו ראו ואל תדעו׃",
      "info": ""
    },
    {
      "book_id": "ISA",
      "book_name": "Isaiah",
      "chapter": 6,
      "verse_start": 10,
      "verse_end": 10,
      "text": "השׁמן לב העם הזה ואזניו הכבד ועיניו השׁע פן יראה בעיניו ובאזניו ישׁמע ולבבו יבין ושׁב ורפא׃",
      "info": ""
    },
    {
      "book_id": "ISA",
      "book_name": "Isaiah",
      "chapter": 6,
      "verse_start": 11,
      "verse_end": 11,
      "text": "ואמר עד מתי אדני ויאמר עד אשׁר אם שׁאו ערים מאין יושׁב ובתים מאין אדם והאדמה תשׁאה שׁממה׃",
      "info": ""
    },
    {
      "book_id": "ISA",
      "book_name": "Isaiah",
      "chapter": 6,
      "verse_start": 12,
      "verse_end": 12,
      "text": "ורחק יהוה את האדם ורבה העזובה בקרב הארץ׃",
      "info": ""
    },
    {
      "book_id": "ISA",
      "book_name": "Isaiah",
      "chapter": 6,
      "verse_start": 13,
      "verse_end": 13,
      "text": "ועוד בה עשׂריה ושׁבה והיתה לבער כאלה וכאלון אשׁר בשׁלכת מצבת בם זרע קדשׁ מצבתה׃",
      "info": ""
    }
  ]
}