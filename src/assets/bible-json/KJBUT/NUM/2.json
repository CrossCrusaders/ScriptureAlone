{
  "header": "",
  "footer": "",
  "language": "Hebrew",
  "verses": [
    {
      "book_id": "NUM",
      "book_name": "Numbers",
      "chapter": 2,
      "verse_start": 1,
      "verse_end": 1,
      "text": "וידבר יהוה אל משׁה ואל אהרן לאמר׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 2,
      "verse_end": 2,
      "text": "אישׁ על דגלו באתת לבית אבתם יחנו בני ישׂראל מנגד סביב לאהל מועד יחנו׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 3,
      "verse_end": 3,
      "text": "והחנים קדמה מזרחה דגל מחנה יהודה לצבאתם ונשׂיא לבני יהודה נחשׁון בן עמינדב׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 4,
      "verse_end": 4,
      "text": "וצבאו ופקדיהם ארבעה ושׁבעים אלף ושׁשׁ מאות׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 5,
      "verse_end": 5,
      "text": "והחנים עליו מטה ישׂשכר ונשׂיא לבני ישׂשכר נתנאל בן צוער׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 6,
      "verse_end": 6,
      "text": "וצבאו ופקדיו ארבעה וחמשׁים אלף וארבע מאות׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 7,
      "verse_end": 7,
      "text": "מטה זבולן ונשׂיא לבני זבולן אליאב בן חלן׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 8,
      "verse_end": 8,
      "text": "וצבאו ופקדיו שׁבעה וחמשׁים אלף וארבע מאות׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 9,
      "verse_end": 9,
      "text": "כל הפקדים למחנה יהודה מאת אלף ושׁמנים אלף ושׁשׁת אלפים וארבע מאות לצבאתם ראשׁנה יסעו׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 10,
      "verse_end": 10,
      "text": "דגל מחנה ראובן תימנה לצבאתם ונשׂיא לבני ראובן אליצור בן שׁדיאור׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 11,
      "verse_end": 11,
      "text": "וצבאו ופקדיו שׁשׁה וארבעים אלף וחמשׁ מאות׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 12,
      "verse_end": 12,
      "text": "והחונם עליו מטה שׁמעון ונשׂיא לבני שׁמעון שׁלמיאל בן צורי שׁדי׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 13,
      "verse_end": 13,
      "text": "וצבאו ופקדיהם תשׁעה וחמשׁים אלף ושׁלשׁ מאות׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 14,
      "verse_end": 14,
      "text": "ומטה גד ונשׂיא לבני גד אליסף בן רעואל׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 15,
      "verse_end": 15,
      "text": "וצבאו ופקדיהם חמשׁה וארבעים אלף ושׁשׁ מאות וחמשׁים׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 16,
      "verse_end": 16,
      "text": "כל הפקדים למחנה ראובן מאת אלף ואחד וחמשׁים אלף וארבע מאות וחמשׁים לצבאתם ושׁנים יסעו׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 17,
      "verse_end": 17,
      "text": "ונסע אהל מועד מחנה הלוים בתוך המחנת כאשׁר יחנו כן יסעו אישׁ על ידו לדגליהם׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 18,
      "verse_end": 18,
      "text": "דגל מחנה אפרים לצבאתם ימה ונשׂיא לבני אפרים אלישׁמע בן עמיהוד׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 19,
      "verse_end": 19,
      "text": "וצבאו ופקדיהם ארבעים אלף וחמשׁ מאות׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 20,
      "verse_end": 20,
      "text": "ועליו מטה מנשׁה ונשׂיא לבני מנשׁה גמליאל בן פדהצור׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 21,
      "verse_end": 21,
      "text": "וצבאו ופקדיהם שׁנים ושׁלשׁים אלף ומאתים׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 22,
      "verse_end": 22,
      "text": "ומטה בנימן ונשׂיא לבני בנימן אבידן בן גדעני׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 23,
      "verse_end": 23,
      "text": "וצבאו ופקדיהם חמשׁה ושׁלשׁים אלף וארבע מאות׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 24,
      "verse_end": 24,
      "text": "כל הפקדים למחנה אפרים מאת אלף ושׁמנת אלפים ומאה לצבאתם ושׁלשׁים יסעו׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 25,
      "verse_end": 25,
      "text": "דגל מחנה דן צפנה לצבאתם ונשׂיא לבני דן אחיעזר בן עמישׁדי׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 26,
      "verse_end": 26,
      "text": "וצבאו ופקדיהם שׁנים ושׁשׁים אלף ושׁבע מאות׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 27,
      "verse_end": 27,
      "text": "והחנים עליו מטה אשׁר ונשׂיא לבני אשׁר פגעיאל בן עכרן׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 28,
      "verse_end": 28,
      "text": "וצבאו ופקדיהם אחד וארבעים אלף וחמשׁ מאות׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 29,
      "verse_end": 29,
      "text": "ומטה נפתלי ונשׂיא לבני נפתלי אחירע בן עינן׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 30,
      "verse_end": 30,
      "text": "וצבאו ופקדיהם שׁלשׁה וחמשׁים אלף וארבע מאות׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 31,
      "verse_end": 31,
      "text": "כל הפקדים למחנה דן מאת אלף ושׁבעה וחמשׁים אלף ושׁשׁ מאות לאחרנה יסעו לדגליהם׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 32,
      "verse_end": 32,
      "text": "אלה פקודי בני ישׂראל לבית אבתם כל פקודי המחנת לצבאתם שׁשׁ מאות אלף ושׁלשׁת אלפים וחמשׁ מאות וחמשׁים׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 33,
      "verse_end": 33,
      "text": "והלוים לא התפקדו בתוך בני ישׂראל כאשׁר צוה יהוה את משׁה׃",
      "info": ""
    },
    {
      "book_id": "NUM",
      "book_name": "Numbers",
      "chapter": 2,
      "verse_start": 34,
      "verse_end": 34,
      "text": "ויעשׂו בני ישׂראל ככל אשׁר צוה יהוה את משׁה כן חנו לדגליהם וכן נסעו אישׁ למשׁפחתיו על בית אבתיו׃",
      "info": ""
    }
  ]
}