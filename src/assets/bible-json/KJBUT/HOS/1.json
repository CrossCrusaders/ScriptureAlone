{
  "header": "",
  "footer": "",
  "language": "Hebrew",
  "verses": [
    {
      "book_id": "HOS",
      "book_name": "Hosea",
      "chapter": 1,
      "verse_start": 1,
      "verse_end": 1,
      "text": "דבר יהוה אשׁר היה אל הושׁע בן בארי בימי עזיה יותם אחז יחזקיה מלכי יהודה ובימי ירבעם בן יואשׁ מלך ישׂראל׃",
      "info": ""
    },
    {
      "book_id": "HOS",
      "book_name": "Hosea",
      "chapter": 1,
      "verse_start": 2,
      "verse_end": 2,
      "text": "תחלת דבר יהוה בהושׁע ויאמר יהוה אל הושׁע לך קח לך אשׁת זנונים וילדי זנונים כי זנה תזנה הארץ מאחרי יהוה׃",
      "info": ""
    },
    {
      "book_id": "HOS",
      "book_name": "Hosea",
      "chapter": 1,
      "verse_start": 3,
      "verse_end": 3,
      "text": "וילך ויקח את גמר בת דבלים ותהר ותלד לו בן׃",
      "info": ""
    },
    {
      "book_id": "HOS",
      "book_name": "Hosea",
      "chapter": 1,
      "verse_start": 4,
      "verse_end": 4,
      "text": "ויאמר יהוה אליו קרא שׁמו יזרעאל כי עוד מעט ופקדתי את דמי יזרעאל על בית יהוא והשׁבתי ממלכות בית ישׂראל׃",
      "info": ""
    },
    {
      "book_id": "HOS",
      "book_name": "Hosea",
      "chapter": 1,
      "verse_start": 5,
      "verse_end": 5,
      "text": "והיה ביום ההוא ושׁברתי את קשׁת ישׂראל בעמק יזרעאל׃",
      "info": ""
    },
    {
      "book_id": "HOS",
      "book_name": "Hosea",
      "chapter": 1,
      "verse_start": 6,
      "verse_end": 6,
      "text": "ותהר עוד ותלד בת ויאמר לו קרא שׁמה לא רחמה כי לא אוסיף עוד ארחם את בית ישׂראל כי נשׂא אשׂא׃",
      "info": ""
    },
    {
      "book_id": "HOS",
      "book_name": "Hosea",
      "chapter": 1,
      "verse_start": 7,
      "verse_end": 7,
      "text": "ואת בית יהודה ארחם והושׁעתים ביהוה אלהיהם ולא אושׁיעם בקשׁת ובחרב ובמלחמה בסוסים ובפרשׁים׃",
      "info": ""
    },
    {
      "book_id": "HOS",
      "book_name": "Hosea",
      "chapter": 1,
      "verse_start": 8,
      "verse_end": 8,
      "text": "ותגמל את לא רחמה ותהר ותלד בן׃",
      "info": ""
    },
    {
      "book_id": "HOS",
      "book_name": "Hosea",
      "chapter": 1,
      "verse_start": 9,
      "verse_end": 9,
      "text": "ויאמר קרא שׁמו לא עמי כי אתם לא עמי ואנכי לא אהיה׃",
      "info": ""
    },
    {
      "book_id": "HOS",
      "book_name": "Hosea",
      "chapter": 1,
      "verse_start": 10,
      "verse_end": 10,
      "text": "והיה מספר בני ישׂראל כחול הים אשׁר לא ימד ולא יספר והיה במקום אשׁר יאמר להם לא עמי אתם יאמר להם בני אל חי׃",
      "info": ""
    },
    {
      "book_id": "HOS",
      "book_name": "Hosea",
      "chapter": 1,
      "verse_start": 11,
      "verse_end": 11,
      "text": "ונקבצו בני יהודה ובני ישׂראל יחדו ושׂמו להם ראשׁ אחד ועלו מן הארץ כי גדול יום יזרעאל׃",
      "info": ""
    }
  ]
}