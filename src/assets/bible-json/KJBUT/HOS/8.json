{
  "header": "",
  "footer": "",
  "language": "Hebrew",
  "verses": [
    {
      "book_id": "HOS",
      "book_name": "Hosea",
      "chapter": 8,
      "verse_start": 1,
      "verse_end": 1,
      "text": "אל חכך שׁפר כנשׁר על בית יהוה יען עברו בריתי ועל תורתי פשׁעו׃",
      "info": ""
    },
    {
      "book_id": "HOS",
      "book_name": "Hosea",
      "chapter": 8,
      "verse_start": 2,
      "verse_end": 2,
      "text": "לי יזעקו אלהי ידענוך ישׂראל׃",
      "info": ""
    },
    {
      "book_id": "HOS",
      "book_name": "Hosea",
      "chapter": 8,
      "verse_start": 3,
      "verse_end": 3,
      "text": "זנח ישׂראל טוב אויב ירדפו׃",
      "info": ""
    },
    {
      "book_id": "HOS",
      "book_name": "Hosea",
      "chapter": 8,
      "verse_start": 4,
      "verse_end": 4,
      "text": "הם המליכו ולא ממני השׂירו ולא ידעתי כספם וזהבם עשׂו להם עצבים למען יכרת׃",
      "info": ""
    },
    {
      "book_id": "HOS",
      "book_name": "Hosea",
      "chapter": 8,
      "verse_start": 5,
      "verse_end": 5,
      "text": "זנח עגלך שׁמרון חרה אפי בם עד מתי לא יוכלו נקין׃",
      "info": ""
    },
    {
      "book_id": "HOS",
      "book_name": "Hosea",
      "chapter": 8,
      "verse_start": 6,
      "verse_end": 6,
      "text": "כי מישׂראל והוא חרשׁ עשׂהו ולא אלהים הוא כי שׁבבים יהיה עגל שׁמרון׃",
      "info": ""
    },
    {
      "book_id": "HOS",
      "book_name": "Hosea",
      "chapter": 8,
      "verse_start": 7,
      "verse_end": 7,
      "text": "כי רוח יזרעו וסופתה יקצרו קמה אין לו צמח בלי יעשׂה קמח אולי יעשׂה זרים יבלעהו׃",
      "info": ""
    },
    {
      "book_id": "HOS",
      "book_name": "Hosea",
      "chapter": 8,
      "verse_start": 8,
      "verse_end": 8,
      "text": "נבלע ישׂראל עתה היו בגוים ככלי אין חפץ׃",
      "info": ""
    },
    {
      "book_id": "HOS",
      "book_name": "Hosea",
      "chapter": 8,
      "verse_start": 9,
      "verse_end": 9,
      "text": "כי המה עלו אשׁור פרא בודד לו אפרים התנו אהבים׃",
      "info": ""
    },
    {
      "book_id": "HOS",
      "book_name": "Hosea",
      "chapter": 8,
      "verse_start": 10,
      "verse_end": 10,
      "text": "גם כי יתנו בגוים עתה אקבצם ויחלו מעט ממשׂא מלך שׂרים׃",
      "info": ""
    },
    {
      "book_id": "HOS",
      "book_name": "Hosea",
      "chapter": 8,
      "verse_start": 11,
      "verse_end": 11,
      "text": "כי הרבה אפרים מזבחת לחטא היו לו מזבחות לחטא׃",
      "info": ""
    },
    {
      "book_id": "HOS",
      "book_name": "Hosea",
      "chapter": 8,
      "verse_start": 12,
      "verse_end": 12,
      "text": "אכתוב לו רבו תורתי כמו זר נחשׁבו׃",
      "info": ""
    },
    {
      "book_id": "HOS",
      "book_name": "Hosea",
      "chapter": 8,
      "verse_start": 13,
      "verse_end": 13,
      "text": "זבחי הבהבי יזבחו בשׂר ויאכלו יהוה לא רצם עתה יזכר עונם ויפקד חטאותם המה מצרים ישׁובו׃",
      "info": ""
    },
    {
      "book_id": "HOS",
      "book_name": "Hosea",
      "chapter": 8,
      "verse_start": 14,
      "verse_end": 14,
      "text": "וישׁכח ישׂראל את עשׂהו ויבן היכלות ויהודה הרבה ערים בצרות ושׁלחתי אשׁ בעריו ואכלה ארמנתיה׃",
      "info": ""
    }
  ]
}