{
  "header": "",
  "footer": "",
  "language": "Hebrew",
  "verses": [
    {
      "book_id": "EXO",
      "book_name": "Exodus",
      "chapter": 2,
      "verse_start": 1,
      "verse_end": 1,
      "text": "וילך אישׁ מבית לוי ויקח את בת לוי׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 2,
      "verse_end": 2,
      "text": "ותהר האשׁה ותלד בן ותרא אתו כי טוב הוא ותצפנהו שׁלשׁה ירחים׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 3,
      "verse_end": 3,
      "text": "ולא יכלה עוד הצפינו ותקח לו תבת גמא ותחמרה בחמר ובזפת ותשׂם בה את הילד ותשׂם בסוף על שׂפת היאר׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 4,
      "verse_end": 4,
      "text": "ותתצב אחתו מרחק לדעה מה יעשׂה׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 5,
      "verse_end": 5,
      "text": "ותרד בת פרעה לרחץ על היאר ונערתיה הלכת על יד היאר ותרא את התבה בתוך הסוף ותשׁלח את אמתה ותקחה׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 6,
      "verse_end": 6,
      "text": "ותפתח ותראהו את הילד והנה נער בכה ותחמל עליו ותאמר מילדי העברים זה׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 7,
      "verse_end": 7,
      "text": "ותאמר אחתו אל בת פרעה האלך וקראתי לך אשׁה מינקת מן העברית ותינק לך את הילד׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 8,
      "verse_end": 8,
      "text": "ותאמר לה בת פרעה לכי ותלך העלמה ותקרא את אם הילד׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 9,
      "verse_end": 9,
      "text": "ותאמר לה בת פרעה היליכי את הילד הזה והינקהו לי ואני אתן את שׂכרך ותקח האשׁה הילד ותניקהו׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 10,
      "verse_end": 10,
      "text": "ויגדל הילד ותבאהו לבת פרעה ויהי לה לבן ותקרא שׁמו משׁה ותאמר כי מן המים משׁיתהו׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 11,
      "verse_end": 11,
      "text": "ויהי בימים ההם ויגדל משׁה ויצא אל אחיו וירא בסבלתם וירא אישׁ מצרי מכה אישׁ עברי מאחיו׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 12,
      "verse_end": 12,
      "text": "ויפן כה וכה וירא כי אין אישׁ ויך את המצרי ויטמנהו בחול׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 13,
      "verse_end": 13,
      "text": "ויצא ביום השׁני והנה שׁני אנשׁים עברים נצים ויאמר לרשׁע למה תכה רעך׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 14,
      "verse_end": 14,
      "text": "ויאמר מי שׂמך לאישׁ שׂר ושׁפט עלינו הלהרגני אתה אמר כאשׁר הרגת את המצרי ויירא משׁה ויאמר אכן נודע הדבר׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 15,
      "verse_end": 15,
      "text": "וישׁמע פרעה את הדבר הזה ויבקשׁ להרג את משׁה ויברח משׁה מפני פרעה וישׁב בארץ מדין וישׁב על הבאר׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 16,
      "verse_end": 16,
      "text": "ולכהן מדין שׁבע בנות ותבאנה ותדלנה ותמלאנה את הרהטים להשׁקות צאן אביהן׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 17,
      "verse_end": 17,
      "text": "ויבאו הרעים ויגרשׁום ויקם משׁה ויושׁען וישׁק את צאנם׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 18,
      "verse_end": 18,
      "text": "ותבאנה אל רעואל אביהן ויאמר מדוע מהרתן בא היום׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 19,
      "verse_end": 19,
      "text": "ותאמרן אישׁ מצרי הצילנו מיד הרעים וגם דלה דלה לנו וישׁק את הצאן׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 20,
      "verse_end": 20,
      "text": "ויאמר אל בנתיו ואיו למה זה עזבתן את האישׁ קראן לו ויאכל לחם׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 21,
      "verse_end": 21,
      "text": "ויואל משׁה לשׁבת את האישׁ ויתן את צפרה בתו למשׁה׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 22,
      "verse_end": 22,
      "text": "ותלד בן ויקרא את שׁמו גרשׁם כי אמר גר הייתי בארץ נכריה׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 23,
      "verse_end": 23,
      "text": "ויהי בימים הרבים ההם וימת מלך מצרים ויאנחו בני ישׂראל מן העבדה ויזעקו ותעל שׁועתם אל האלהים מן העבדה׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 24,
      "verse_end": 24,
      "text": "וישׁמע אלהים את נאקתם ויזכר אלהים את בריתו את אברהם את יצחק ואת יעקב׃",
      "info": ""
    },
    {
      "book_id": "EXO",
      "book_name": "Exodus",
      "chapter": 2,
      "verse_start": 25,
      "verse_end": 25,
      "text": "וירא אלהים את בני ישׂראל וידע אלהים׃",
      "info": ""
    }
  ]
}