{
  "header": "",
  "footer": "",
  "language": "Hebrew",
  "verses": [
    {
      "book_id": "JON",
      "book_name": "Jonah",
      "chapter": 2,
      "verse_start": 1,
      "verse_end": 1,
      "text": "ויתפלל יונה אל יהוה אלהיו ממעי הדגה׃",
      "info": ""
    },
    {
      "book_id": "JON",
      "book_name": "Jonah",
      "chapter": 2,
      "verse_start": 2,
      "verse_end": 2,
      "text": "ויאמר קראתי מצרה לי אל יהוה ויענני מבטן שׁאול שׁועתי שׁמעת קולי׃",
      "info": ""
    },
    {
      "book_id": "JON",
      "book_name": "Jonah",
      "chapter": 2,
      "verse_start": 3,
      "verse_end": 3,
      "text": "ותשׁליכני מצולה בלבב ימים ונהר יסבבני כל משׁבריך וגליך עלי עברו׃",
      "info": ""
    },
    {
      "book_id": "JON",
      "book_name": "Jonah",
      "chapter": 2,
      "verse_start": 4,
      "verse_end": 4,
      "text": "ואני אמרתי נגרשׁתי מנגד עיניך אך אוסיף להביט אל היכל קדשׁך׃",
      "info": ""
    },
    {
      "book_id": "JON",
      "book_name": "Jonah",
      "chapter": 2,
      "verse_start": 5,
      "verse_end": 5,
      "text": "אפפוני מים עד נפשׁ תהום יסבבני סוף חבושׁ לראשׁי׃",
      "info": ""
    },
    {
      "book_id": "JON",
      "book_name": "Jonah",
      "chapter": 2,
      "verse_start": 6,
      "verse_end": 6,
      "text": "לקצבי הרים ירדתי הארץ ברחיה בעדי לעולם ותעל משׁחת חיי יהוה אלהי׃",
      "info": ""
    },
    {
      "book_id": "JON",
      "book_name": "Jonah",
      "chapter": 2,
      "verse_start": 7,
      "verse_end": 7,
      "text": "בהתעטף עלי נפשׁי את יהוה זכרתי ותבוא אליך תפלתי אל היכל קדשׁך׃",
      "info": ""
    },
    {
      "book_id": "JON",
      "book_name": "Jonah",
      "chapter": 2,
      "verse_start": 8,
      "verse_end": 8,
      "text": "משׁמרים הבלי שׁוא חסדם יעזבו׃",
      "info": ""
    },
    {
      "book_id": "JON",
      "book_name": "Jonah",
      "chapter": 2,
      "verse_start": 9,
      "verse_end": 9,
      "text": "ואני בקול תודה אזבחה לך אשׁר נדרתי אשׁלמה ישׁועתה ליהוה׃",
      "info": ""
    },
    {
      "book_id": "JON",
      "book_name": "Jonah",
      "chapter": 2,
      "verse_start": 10,
      "verse_end": 10,
      "text": "ויאמר יהוה לדג ויקא את יונה אל היבשׁה׃",
      "info": ""
    }
  ]
}