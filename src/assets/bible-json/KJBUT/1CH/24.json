{
  "header": "",
  "footer": "",
  "language": "Hebrew",
  "verses": [
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 1,
      "verse_end": 1,
      "text": "ולבני אהרן מחלקותם בני אהרן נדב ואביהוא אלעזר ואיתמר׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 2,
      "verse_end": 2,
      "text": "וימת נדב ואביהוא לפני אביהם ובנים לא היו להם ויכהנו אלעזר ואיתמר׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 3,
      "verse_end": 3,
      "text": "ויחלקם דויד וצדוק מן בני אלעזר ואחימלך מן בני איתמר לפקדתם בעבדתם׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 4,
      "verse_end": 4,
      "text": "וימצאו בני אלעזר רבים לראשׁי הגברים מן בני איתמר ויחלקום לבני אלעזר ראשׁים לבית אבות שׁשׁה עשׂר ולבני איתמר לבית אבותם שׁמונה׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 5,
      "verse_end": 5,
      "text": "ויחלקום בגורלות אלה עם אלה כי היו שׂרי קדשׁ ושׂרי האלהים מבני אלעזר ובבני איתמר׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 6,
      "verse_end": 6,
      "text": "ויכתבם שׁמעיה בן נתנאל הסופר מן הלוי לפני המלך והשׂרים וצדוק הכהן ואחימלך בן אביתר וראשׁי האבות לכהנים וללוים בית אב אחד אחז לאלעזר ואחז אחז לאיתמר׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 7,
      "verse_end": 7,
      "text": "ויצא הגורל הראשׁון ליהויריב לידעיה השׁני׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 8,
      "verse_end": 8,
      "text": "לחרם השׁלישׁי לשׂערים הרבעי׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 9,
      "verse_end": 9,
      "text": "למלכיה החמישׁי למימן השׁשׁי׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 10,
      "verse_end": 10,
      "text": "להקוץ השׁבעי לאביה השׁמיני׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 11,
      "verse_end": 11,
      "text": "לישׁוע התשׁעי לשׁכניהו העשׂרי׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 12,
      "verse_end": 12,
      "text": "לאלישׁיב עשׁתי עשׂר ליקים שׁנים עשׂר׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 13,
      "verse_end": 13,
      "text": "לחפה שׁלשׁה עשׂר לישׁבאב ארבעה עשׂר׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 14,
      "verse_end": 14,
      "text": "לבלגה חמשׁה עשׂר לאמר שׁשׁה עשׂר׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 15,
      "verse_end": 15,
      "text": "לחזיר שׁבעה עשׂר להפצץ שׁמונה עשׂר׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 16,
      "verse_end": 16,
      "text": "לפתחיה תשׁעה עשׂר ליחזקאל העשׂרים׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 17,
      "verse_end": 17,
      "text": "ליכין אחד ועשׂרים לגמול שׁנים ועשׂרים׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 18,
      "verse_end": 18,
      "text": "לדליהו שׁלשׁה ועשׂרים למעזיהו ארבעה ועשׂרים׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 19,
      "verse_end": 19,
      "text": "אלה פקדתם לעבדתם לבוא לבית יהוה כמשׁפטם ביד אהרן אביהם כאשׁר צוהו יהוה אלהי ישׂראל׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 20,
      "verse_end": 20,
      "text": "ולבני לוי הנותרים לבני עמרם שׁובאל לבני שׁובאל יחדיהו׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 21,
      "verse_end": 21,
      "text": "לרחביהו לבני רחביהו הראשׁ ישׁיה׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 22,
      "verse_end": 22,
      "text": "ליצהרי שׁלמות לבני שׁלמות יחת׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 23,
      "verse_end": 23,
      "text": "ובני יריהו אמריהו השׁני יחזיאל השׁלישׁי יקמעם הרביעי׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 24,
      "verse_end": 24,
      "text": "בני עזיאל מיכה לבני מיכה שׁמור׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 25,
      "verse_end": 25,
      "text": "אחי מיכה ישׁיה לבני ישׁיה זכריהו׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 26,
      "verse_end": 26,
      "text": "בני מררי מחלי ומושׁי בני יעזיהו בנו׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 27,
      "verse_end": 27,
      "text": "בני מררי ליעזיהו בנו ושׁהם וזכור ועברי׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 28,
      "verse_end": 28,
      "text": "למחלי אלעזר ולא היה לו בנים׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 29,
      "verse_end": 29,
      "text": "לקישׁ בני קישׁ ירחמאל׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 30,
      "verse_end": 30,
      "text": "ובני מושׁי מחלי ועדר וירימות אלה בני הלוים לבית אבתיהם׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 24,
      "verse_start": 31,
      "verse_end": 31,
      "text": "ויפילו גם הם גורלות לעמת אחיהם בני אהרן לפני דויד המלך וצדוק ואחימלך וראשׁי האבות לכהנים וללוים אבות הראשׁ לעמת אחיו הקטן׃",
      "info": ""
    }
  ]
}