{
  "header": "",
  "footer": "",
  "language": "Hebrew",
  "verses": [
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 1,
      "verse_end": 1,
      "text": "ובנימן הוליד את בלע בכרו אשׁבל השׁני ואחרח השׁלישׁי׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 2,
      "verse_end": 2,
      "text": "נוחה הרביעי ורפא החמישׁי׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 3,
      "verse_end": 3,
      "text": "ויהיו בנים לבלע אדר וגרא ואביהוד׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 4,
      "verse_end": 4,
      "text": "ואבישׁוע ונעמן ואחוח׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 5,
      "verse_end": 5,
      "text": "וגרא ושׁפופן וחורם׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 6,
      "verse_end": 6,
      "text": "ואלה בני אחוד אלה הם ראשׁי אבות ליושׁבי גבע ויגלום אל מנחת׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 7,
      "verse_end": 7,
      "text": "ונעמן ואחיה וגרא הוא הגלם והוליד את עזא ואת אחיחד׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 8,
      "verse_end": 8,
      "text": "ושׁחרים הוליד בשׂדה מואב מן שׁלחו אתם חושׁים ואת בערא נשׁיו׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 9,
      "verse_end": 9,
      "text": "ויולד מן חדשׁ אשׁתו את יובב ואת צביא ואת מישׁא ואת מלכם׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 10,
      "verse_end": 10,
      "text": "ואת יעוץ ואת שׂכיה ואת מרמה אלה בניו ראשׁי אבות׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 11,
      "verse_end": 11,
      "text": "ומחשׁים הוליד את אביטוב ואת אלפעל׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 12,
      "verse_end": 12,
      "text": "ובני אלפעל עבר ומשׁעם ושׁמד הוא בנה את אונו ואת לד ובנתיה׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 13,
      "verse_end": 13,
      "text": "וברעה ושׁמע המה ראשׁי האבות ליושׁבי אילון המה הבריחו את יושׁבי גת׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 14,
      "verse_end": 14,
      "text": "ואחיו שׁשׁק וירמות׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 15,
      "verse_end": 15,
      "text": "וזבדיה וערד ועדר׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 16,
      "verse_end": 16,
      "text": "ומיכאל וישׁפה ויוחא בני בריעה׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 17,
      "verse_end": 17,
      "text": "וזבדיה ומשׁלם וחזקי וחבר׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 18,
      "verse_end": 18,
      "text": "וישׁמרי ויזליאה ויובב בני אלפעל׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 19,
      "verse_end": 19,
      "text": "ויקים וזכרי וזבדי׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 20,
      "verse_end": 20,
      "text": "ואליעני וצלתי ואליאל׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 21,
      "verse_end": 21,
      "text": "ועדיה ובראיה ושׁמרת בני שׁמעי׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 22,
      "verse_end": 22,
      "text": "וישׁפן ועבר ואליאל׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 23,
      "verse_end": 23,
      "text": "ועבדון וזכרי וחנן׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 24,
      "verse_end": 24,
      "text": "וחנניה ועילם וענתתיה׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 25,
      "verse_end": 25,
      "text": "ויפדיה ופניאל בני שׁשׁק׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 26,
      "verse_end": 26,
      "text": "ושׁמשׁרי ושׁחריה ועתליה׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 27,
      "verse_end": 27,
      "text": "ויערשׁיה ואליה וזכרי בני ירחם׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 28,
      "verse_end": 28,
      "text": "אלה ראשׁי אבות לתלדותם ראשׁים אלה ישׁבו בירושׁלם׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 29,
      "verse_end": 29,
      "text": "ובגבעון ישׁבו אבי גבעון ושׁם אשׁתו מעכה׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 30,
      "verse_end": 30,
      "text": "ובנו הבכור עבדון וצור וקישׁ ובעל ונדב׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 31,
      "verse_end": 31,
      "text": "וגדור ואחיו וזכר׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 32,
      "verse_end": 32,
      "text": "ומקלות הוליד את שׁמאה ואף המה נגד אחיהם ישׁבו בירושׁלם עם אחיהם׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 33,
      "verse_end": 33,
      "text": "ונר הוליד את קישׁ וקישׁ הוליד את שׁאול ושׁאול הוליד את יהונתן ואת מלכי שׁוע ואת אבינדב ואת אשׁבעל׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 34,
      "verse_end": 34,
      "text": "ובן יהונתן מריב בעל ומריב בעל הוליד את מיכה׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 35,
      "verse_end": 35,
      "text": "ובני מיכה פיתון ומלך ותארע ואחז׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 36,
      "verse_end": 36,
      "text": "ואחז הוליד את יהועדה ויהועדה הוליד את עלמת ואת עזמות ואת זמרי וזמרי הוליד את מוצא׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 37,
      "verse_end": 37,
      "text": "ומוצא הוליד את בנעא רפה בנו אלעשׂה בנו אצל בנו׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 38,
      "verse_end": 38,
      "text": "ולאצל שׁשׁה בנים ואלה שׁמותם עזריקם בכרו וישׁמעאל ושׁעריה ועבדיה וחנן כל אלה בני אצל׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 39,
      "verse_end": 39,
      "text": "ובני עשׁק אחיו אולם בכרו יעושׁ השׁני ואליפלט השׁלשׁי׃",
      "info": ""
    },
    {
      "book_id": "1CH",
      "book_name": "1 Chronicles",
      "chapter": 8,
      "verse_start": 40,
      "verse_end": 40,
      "text": "ויהיו בני אולם אנשׁים גברי חיל דרכי קשׁת ומרבים בנים ובני בנים מאה וחמשׁים כל אלה מבני בנימן׃",
      "info": ""
    }
  ]
}