{
  "header": "",
  "footer": "",
  "language": "Hebrew",
  "verses": [
    {
      "book_id": "JOB",
      "book_name": "Job",
      "chapter": 40,
      "verse_start": 1,
      "verse_end": 1,
      "text": "ויען יהוה את איוב ויאמר׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 2,
      "verse_end": 2,
      "text": "הרב עם שׁדי יסור מוכיח אלוה יעננה׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 3,
      "verse_end": 3,
      "text": "ויען איוב את יהוה ויאמר׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 4,
      "verse_end": 4,
      "text": "הן קלתי מה אשׁיבך ידי שׂמתי למו פי׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 5,
      "verse_end": 5,
      "text": "אחת דברתי ולא אענה ושׁתים ולא אוסיף׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 6,
      "verse_end": 6,
      "text": "ויען יהוה את איוב מנסערה ויאמר׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 7,
      "verse_end": 7,
      "text": "אזר נא כגבר חלציך אשׁאלך והודיעני׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 8,
      "verse_end": 8,
      "text": "האף תפר משׁפטי תרשׁיעני למען תצדק׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 9,
      "verse_end": 9,
      "text": "ואם זרוע כאל לך ובקול כמהו תרעם׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 10,
      "verse_end": 10,
      "text": "עדה נא גאון וגבה והוד והדר תלבשׁ׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 11,
      "verse_end": 11,
      "text": "הפץ עברות אפך וראה כל גאה והשׁפילהו׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 12,
      "verse_end": 12,
      "text": "ראה כל גאה הכניעהו והדך רשׁעים תחתם׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 13,
      "verse_end": 13,
      "text": "טמנם בעפר יחד פניהם חבשׁ בטמון׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 14,
      "verse_end": 14,
      "text": "וגם אני אודך כי תושׁע לך ימינך׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 15,
      "verse_end": 15,
      "text": "הנה נא בהמות אשׁר עשׂיתי עמך חציר כבקר יאכל׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 16,
      "verse_end": 16,
      "text": "הנה נא כחו במתניו ואנו בשׁרירי בטנו׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 17,
      "verse_end": 17,
      "text": "יחפץ זנבו כמו ארז גידי פחדו ישׂרגו׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 18,
      "verse_end": 18,
      "text": "עצמיו אפיקי נחושׁה גרמיו כמטיל ברזל׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 19,
      "verse_end": 19,
      "text": "הוא ראשׁית דרכי אל העשׂו יגשׁ חרבו׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 20,
      "verse_end": 20,
      "text": "כי בול הרים ישׂאו לו וכל חית השׂדה ישׂחקו שׁם׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 21,
      "verse_end": 21,
      "text": "תחת צאלים ישׁכב בסתר קנה ובצה׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 22,
      "verse_end": 22,
      "text": "יסכהו צאלים צללו יסבוהו ערבי נחל׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 23,
      "verse_end": 23,
      "text": "הן יעשׁק נהר לא יחפוז יבטח כי יגיח ירדן אל פיהו׃",
      "info": ""
    },
    {
      "book_id": "JOB",
      "book_name": "Job",
      "chapter": 40,
      "verse_start": 24,
      "verse_end": 24,
      "text": "בעיניו יקחנו במוקשׁים ינקב אף׃",
      "info": ""
    }
  ]
}