{
  "header": "",
  "footer": "",
  "language": "Hebrew",
  "verses": [
    {
      "book_id": "LEV",
      "book_name": "Leviticus",
      "chapter": 20,
      "verse_start": 1,
      "verse_end": 1,
      "text": "וידבר יהוה אל משׁה לאמר׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 2,
      "verse_end": 2,
      "text": "ואל בני ישׂראל תאמר אישׁ אישׁ מבני ישׂראל ומן הגר הגר בישׂראל אשׁר יתן מזרעו למלך מות יומת עם הארץ ירגמהו באבן׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 3,
      "verse_end": 3,
      "text": "ואני אתן את פני באישׁ ההוא והכרתי אתו מקרב עמו כי מזרעו נתן למלך למען טמא את מקדשׁי ולחלל את שׁם קדשׁי׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 4,
      "verse_end": 4,
      "text": "ואם העלם יעלימו עם הארץ את עיניהם מן האישׁ ההוא בתתו מזרעו למלך לבלתי המית אתו׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 5,
      "verse_end": 5,
      "text": "ושׂמתי אני את פני באישׁ ההוא ובמשׁפחתו והכרתי אתו ואת כל הזנים אחריו לזנות אחרי המלך מקרב עמם׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 6,
      "verse_end": 6,
      "text": "והנפשׁ אשׁר תפנה אל האבת ואל הידענים לזנת אחריהם ונתתי את פני בנפשׁ ההוא והכרתי אתו מקרב עמו׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 7,
      "verse_end": 7,
      "text": "והתקדשׁתם והייתם קדשׁים כי אני יהוה אלהיכם׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 8,
      "verse_end": 8,
      "text": "ושׁמרתם את חקתי ועשׂיתם אתם אני יהוה מקדשׁכם׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 9,
      "verse_end": 9,
      "text": "כי אישׁ אישׁ אשׁר יקלל את אביו ואת אמו מות יומת אביו ואמו קלל דמיו׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 10,
      "verse_end": 10,
      "text": "ואישׁ אשׁר ינאף את אשׁת אישׁ אשׁר ינאף את אשׁת רעהו מות יומת הנאף והנאפת׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 11,
      "verse_end": 11,
      "text": "ואישׁ אשׁר ישׁכב את אשׁת אביו ערות אביו גלה מות יומתו שׁניהם דמיהם׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 12,
      "verse_end": 12,
      "text": "ואישׁ אשׁר ישׁכב את כלתו מות יומתו שׁניהם תבל עשׂו דמיהם׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 13,
      "verse_end": 13,
      "text": "ואישׁ אשׁר ישׁכב את זכר משׁכבי אשׁה תועבה עשׂו שׁניהם מות יומתו דמיהם׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 14,
      "verse_end": 14,
      "text": "ואישׁ אשׁר יקח את אשׁה ואת אמה זמה הוא באשׁ ישׂרפו אתו ואתהן ולא תהיה זמה בתוככם׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 15,
      "verse_end": 15,
      "text": "ואישׁ אשׁר יתן שׁכבתו בבהמה מות יומת ואת הבהמה תהרגו׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 16,
      "verse_end": 16,
      "text": "ואשׁה אשׁר תקרב אל כל בהמה לרבעה אתה והרגת את האשׁה ואת הבהמה מות יומתו דמיהם׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 17,
      "verse_end": 17,
      "text": "ואישׁ אשׁר יקח את אחתו בת אביו או בת אמו וראה את ערותה והיא תראה את ערותו חסד הוא ונכרתו לעיני בני עמם ערות אחתו גלה עונו ישׂא׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 18,
      "verse_end": 18,
      "text": "ואישׁ אשׁר ישׁכב את אשׁה דוה וגלה את ערותה את מקרה הערה והוא גלתה את מקור דמיה ונכרתו שׁניהם מקרב עמם׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 19,
      "verse_end": 19,
      "text": "וערות אחות אמך ואחות אביך לא תגלה כי את שׁארו הערה עונם ישׂאו׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 20,
      "verse_end": 20,
      "text": "ואישׁ אשׁר ישׁכב את דדתו ערות דדו גלה חטאם ישׂאו ערירים ימתו׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 21,
      "verse_end": 21,
      "text": "ואישׁ אשׁר יקח את אשׁת אחיו נדה הוא ערות אחיו גלה ערירים יהיו׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 22,
      "verse_end": 22,
      "text": "ושׁמרתם את כל חקתי ואת כל משׁפטי ועשׂיתם אתם ולא תקיא אתכם הארץ אשׁר אני מביא אתכם שׁמה לשׁבת׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 23,
      "verse_end": 23,
      "text": "ולא תלכו בחקת הגוי אשׁר אני משׁלח מפניכם כי את כל אלה עשׂו ואקץ׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 24,
      "verse_end": 24,
      "text": "ואמר לכם אתם תירשׁו את אדמתם ואני אתננה לכם לרשׁת אתה ארץ זבת חלב ודבשׁ אני יהוה אלהיכם אשׁר הבדלתי אתכם מן העמים׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 25,
      "verse_end": 25,
      "text": "והבדלתם בין הבהמה הטהרה לטמאה ובין העוף הטמא לטהר ולא תשׁקצו את נפשׁתיכם בבהמה ובעוף ובכל אשׁר תרמשׂ האדמה אשׁר הבדלתי לכם לטמא׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 26,
      "verse_end": 26,
      "text": "והייתם לי קדשׁים כי קדושׁ אני יהוה ואבדל אתכם מן העמים להיות׃",
      "info": ""
    },
    {
      "book_id": "LEV",
      "book_name": "Leviticus",
      "chapter": 20,
      "verse_start": 27,
      "verse_end": 27,
      "text": "ואישׁ או אשׁה כי יהיה בהם אוב או ידעני מות יומתו באבן ירגמו אתם דמיהם׃",
      "info": ""
    }
  ]
}