{
  "header": "",
  "footer": "",
  "language": "Hebrew",
  "verses": [
    {
      "book_id": "ZEC",
      "book_name": "Zechariah",
      "chapter": 13,
      "verse_start": 1,
      "verse_end": 1,
      "text": "ביום ההוא יהיה מקור נפתח לבית דויד ולישׁבי ירושׁלם לחטאת ולנדה׃",
      "info": ""
    },
    {
      "book_id": "ZEC",
      "book_name": "Zechariah",
      "chapter": 13,
      "verse_start": 2,
      "verse_end": 2,
      "text": "והיה ביום ההוא נאם יהוה צבאות אכרית את שׁמות העצבים מן הארץ ולא יזכרו עוד וגם את הנביאים ואת רוח הטמאה אעביר מן הארץ׃",
      "info": ""
    },
    {
      "book_id": "ZEC",
      "book_name": "Zechariah",
      "chapter": 13,
      "verse_start": 3,
      "verse_end": 3,
      "text": "והיה כי ינבא אישׁ עוד ואמרו אליו אביו ואמו ילדיו לא תחיה כי שׁקר דברת בשׁם יהוה ודקרהו אביהו ואמו ילדיו בהנבאו׃",
      "info": ""
    },
    {
      "book_id": "ZEC",
      "book_name": "Zechariah",
      "chapter": 13,
      "verse_start": 4,
      "verse_end": 4,
      "text": "והיה ביום ההוא יבשׁו הנביאים אישׁ מחזינו בהנבאתו ולא ילבשׁו אדרת שׂער למען כחשׁ׃",
      "info": ""
    },
    {
      "book_id": "ZEC",
      "book_name": "Zechariah",
      "chapter": 13,
      "verse_start": 5,
      "verse_end": 5,
      "text": "ואמר לא נביא אנכי אישׁ עבד אדמה אנכי כי אדם הקנני מנעורי׃",
      "info": ""
    },
    {
      "book_id": "ZEC",
      "book_name": "Zechariah",
      "chapter": 13,
      "verse_start": 6,
      "verse_end": 6,
      "text": "ואמר אליו מה המכות האלה בין ידיך ואמר אשׁר הכיתי בית מאהבי׃",
      "info": ""
    },
    {
      "book_id": "ZEC",
      "book_name": "Zechariah",
      "chapter": 13,
      "verse_start": 7,
      "verse_end": 7,
      "text": "חרב עורי על רעי ועל גבר עמיתי נאם יהוה צבאות הך את הרעה ותפוצין הצאן והשׁבתי ידי על הצערים׃",
      "info": ""
    },
    {
      "book_id": "ZEC",
      "book_name": "Zechariah",
      "chapter": 13,
      "verse_start": 8,
      "verse_end": 8,
      "text": "והיה בכל הארץ נאם יהוה פי שׁנים בה יכרתו יגועו והשׁלשׁית יותר׃",
      "info": ""
    },
    {
      "book_id": "ZEC",
      "book_name": "Zechariah",
      "chapter": 13,
      "verse_start": 9,
      "verse_end": 9,
      "text": "והבאתי את השׁלשׁית באשׁ וצרפתים כצרף את הכסף ובחנתים כבחן את הזהב הוא יקרא בשׁמי ואני אענה אתו אמרתי עמי הוא והוא יאמר יהוה אלהי׃",
      "info": ""
    }
  ]
}