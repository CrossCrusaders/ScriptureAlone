{
  "header": "",
  "footer": "",
  "language": "Hebrew",
  "verses": [
    {
      "book_id": "PRO",
      "book_name": "Proverbs",
      "chapter": 24,
      "verse_start": 1,
      "verse_end": 1,
      "text": "אל תקנא באנשׁי רעה ואל תתאו להיות אתם׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 2,
      "verse_end": 2,
      "text": "כי שׁד יהגה לבם ועמל שׂפתיהם תדברנה׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 3,
      "verse_end": 3,
      "text": "בחכמה יבנה בית ובתבונה יתכונן׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 4,
      "verse_end": 4,
      "text": "ובדעת חדרים ימלאו כל הון יקר ונעים׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 5,
      "verse_end": 5,
      "text": "גבר חכם בעוז ואישׁ דעת מאמץ כח׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 6,
      "verse_end": 6,
      "text": "כי בתחבלות תעשׂה לך מלחמה ותשׁועה ברב יועץ׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 7,
      "verse_end": 7,
      "text": "ראמות לאויל חכמות בשׁער לא יפתח פיהו׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 8,
      "verse_end": 8,
      "text": "מחשׁב להרע לו בעל מזמות יקראו׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 9,
      "verse_end": 9,
      "text": "זמת אולת חטאת ותועבת לאדם לץ׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 10,
      "verse_end": 10,
      "text": "התרפית ביום צרה צר כחכה׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 11,
      "verse_end": 11,
      "text": "הצל לקחים למות ומטים להרג אם תחשׂוך׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 12,
      "verse_end": 12,
      "text": "כי תאמר הן לא ידענו זה הלא תכן לבות הוא יבין ונצר נפשׁך הוא ידע והשׁיב לאדם כפעלו׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 13,
      "verse_end": 13,
      "text": "אכל בני דבשׁ כי טוב ונפת מתוק על חכך׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 14,
      "verse_end": 14,
      "text": "כן דעה חכמה לנפשׁך אם מצאת וישׁ אחרית ותקותך לא תכרת׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 15,
      "verse_end": 15,
      "text": "אל תארב רשׁע לנוה צדיק אל תשׁדד רבצו׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 16,
      "verse_end": 16,
      "text": "כי שׁבע יפול צדיק וקם ורשׁעים יכשׁלו ברעה׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 17,
      "verse_end": 17,
      "text": "בנפל אויביך אל תשׂמח ובכשׁלו אל יגל לבך׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 18,
      "verse_end": 18,
      "text": "פן יראה יהוה ורע בעיניו והשׁיב מעליו אפו׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 19,
      "verse_end": 19,
      "text": "אל תתחר במרעים אל תקנא ברשׁעים׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 20,
      "verse_end": 20,
      "text": "כי לא תהיה אחרית לרע נר רשׁעים ידעך׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 21,
      "verse_end": 21,
      "text": "ירא את יהוה בני ומלך עם שׁונים אל תתערב׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 22,
      "verse_end": 22,
      "text": "כי פתאם יקום אידם ופיד שׁניהם מי יודע׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 23,
      "verse_end": 23,
      "text": "גם אלה לחכמים הכר פנים במשׁפט בל טוב׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 24,
      "verse_end": 24,
      "text": "אמר לרשׁע צדיק אתה יקבהו עמים יזעמוהו לאמים׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 25,
      "verse_end": 25,
      "text": "ולמוכיחים ינעם ועליהם תבוא ברכת טוב׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 26,
      "verse_end": 26,
      "text": "שׂפתים ישׁק משׁיב דברים נכחים׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 27,
      "verse_end": 27,
      "text": "הכן בחוץ מלאכתך ועתדה בשׂדה לך אחר ובנית ביתך׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 28,
      "verse_end": 28,
      "text": "אל תהי עד חנם ברעך והפתית בשׂפתיך׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 29,
      "verse_end": 29,
      "text": "אל תאמר כאשׁר עשׂה לי כן אעשׂה לו אשׁיב לאישׁ כפעלו׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 30,
      "verse_end": 30,
      "text": "על שׂדה אישׁ עצל עברתי ועל כרם אדם חסר לב׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 31,
      "verse_end": 31,
      "text": "והנה עלה כלו קמשׂנים כסו פניו חרלים וגדר אבניו נהרסה׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 32,
      "verse_end": 32,
      "text": "ואחזה אנכי אשׁית לבי ראיתי לקחתי מוסר׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 33,
      "verse_end": 33,
      "text": "מעט שׁנות מעט תנומות מעט חבק ידים לשׁכב׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 24,
      "verse_start": 34,
      "verse_end": 34,
      "text": "ובא מתהלך רישׁך ומחסריך כאישׁ מגן׃",
      "info": ""
    }
  ]
}