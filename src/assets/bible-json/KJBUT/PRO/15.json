{
  "header": "",
  "footer": "",
  "language": "Hebrew",
  "verses": [
    {
      "book_id": "PRO",
      "book_name": "Proverbs",
      "chapter": 15,
      "verse_start": 1,
      "verse_end": 1,
      "text": "מענה רך ישׁיב חמה ודבר עצב יעלה אף׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 2,
      "verse_end": 2,
      "text": "לשׁון חכמים תיטיב דעת ופי כסילים יביע אולת׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 3,
      "verse_end": 3,
      "text": "בכל מקום עיני יהוה צפות רעים וטובים׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 4,
      "verse_end": 4,
      "text": "מרפא לשׁון עץ חיים וסלף בה שׁבר ברוח׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 5,
      "verse_end": 5,
      "text": "אויל ינאץ מוסר אביו ושׁמר תוכחת יערם׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 6,
      "verse_end": 6,
      "text": "בית צדיק חסן רב ובתבואת רשׁע נעכרת׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 7,
      "verse_end": 7,
      "text": "שׂפתי חכמים יזרו דעת ולב כסילים לא כן׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 8,
      "verse_end": 8,
      "text": "זבח רשׁעים תועבת יהוה ותפלת ישׁרים רצונו׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 9,
      "verse_end": 9,
      "text": "תועבת יהוה דרך רשׁע ומרדף צדקה יאהב׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 10,
      "verse_end": 10,
      "text": "מוסר רע לעזב ארח שׂונא תוכחת ימות׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 11,
      "verse_end": 11,
      "text": "שׁאול ואבדון נגד יהוה אף כי לבות בני אדם׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 12,
      "verse_end": 12,
      "text": "לא יאהב לץ הוכח לו אל חכמים לא ילך׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 13,
      "verse_end": 13,
      "text": "לב שׂמח ייטב פנים ובעצבת לב רוח נכאה׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 14,
      "verse_end": 14,
      "text": "לב נבון יבקשׁ דעת ופני כסילים ירעה אולת׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 15,
      "verse_end": 15,
      "text": "כל ימי עני רעים וטוב לב משׁתה תמיד׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 16,
      "verse_end": 16,
      "text": "טוב מעט ביראת יהוה מאוצר רב ומהומה׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 17,
      "verse_end": 17,
      "text": "טוב ארחת ירק ואהבה שׁם משׁור אבוס ושׂנאה׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 18,
      "verse_end": 18,
      "text": "אישׁ חמה יגרה מדון וארך אפים ישׁקיט ריב׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 19,
      "verse_end": 19,
      "text": "דרך עצל כמשׂכת חדק וארח ישׁרים סללה׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 20,
      "verse_end": 20,
      "text": "בן חכם ישׂמח אב וכסיל אדם בוזה אמו׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 21,
      "verse_end": 21,
      "text": "אולת שׂמחה לחסר לב ואישׁ תבונה יישׁר לכת׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 22,
      "verse_end": 22,
      "text": "הפר מחשׁבות באין סוד וברב יועצים תקום׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 23,
      "verse_end": 23,
      "text": "שׂמחה לאישׁ במענה פיו ודבר בעתו מה טוב׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 24,
      "verse_end": 24,
      "text": "ארח חיים למעלה למשׂכיל למען סור משׁאול מטה׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 25,
      "verse_end": 25,
      "text": "בית גאים יסח יהוה ויצב גבול אלמנה׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 26,
      "verse_end": 26,
      "text": "תועבת יהוה מחשׁבות רע וטהרים אמרי נעם׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 27,
      "verse_end": 27,
      "text": "עכר ביתו בוצע בצע ושׂונא מתנת יחיה׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 28,
      "verse_end": 28,
      "text": "לב צדיק יהגה לענות ופי רשׁעים יביע רעות׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 29,
      "verse_end": 29,
      "text": "רחוק יהוה מרשׁעים ותפלת צדיקים ישׁמע׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 30,
      "verse_end": 30,
      "text": "מאור עינים ישׂמח לב שׁמועה טובה תדשׁן עצם׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 31,
      "verse_end": 31,
      "text": "אזן שׁמעת תוכחת חיים בקרב חכמים תלין׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 32,
      "verse_end": 32,
      "text": "פורע מוסר מואס נפשׁו ושׁומע תוכחת קונה לב׃",
      "info": ""
    },
    {
      "book_id": "PRO",
      "book_name": "Proverbs",
      "chapter": 15,
      "verse_start": 33,
      "verse_end": 33,
      "text": "יראת יהוה מוסר חכמה ולפני כבוד ענוה׃",
      "info": ""
    }
  ]
}