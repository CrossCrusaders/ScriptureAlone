{
  "header": "",
  "footer": "",
  "language": "Hebrew",
  "verses": [
    {
      "book_id": "1SA",
      "book_name": "1 Samuel",
      "chapter": 7,
      "verse_start": 1,
      "verse_end": 1,
      "text": "ויבאו אנשׁי קרית יערים ויעלו את ארון יהוה ויבאו אתו אל בית אבינדב בגבעה ואת אלעזר בנו קדשׁו לשׁמר את ארון יהוה׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 7,
      "verse_start": 2,
      "verse_end": 2,
      "text": "ויהי מיום שׁבת הארון בקרית יערים וירבו הימים ויהיו עשׂרים שׁנה וינהו כל בית ישׂראל אחרי יהוה׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 7,
      "verse_start": 3,
      "verse_end": 3,
      "text": "ויאמר שׁמואל אל כל בית ישׂראל לאמר אם בכל לבבכם אתם שׁבים אל יהוה הסירו את אלהי הנכר מתוככם והעשׁתרות והכינו לבבכם אל יהוה ועבדהו לבדו ויצל אתכם מיד פלשׁתים׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 7,
      "verse_start": 4,
      "verse_end": 4,
      "text": "ויסירו בני ישׂראל את הבעלים ואת העשׁתרת ויעבדו את יהוה לבדו׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 7,
      "verse_start": 5,
      "verse_end": 5,
      "text": "ויאמר שׁמואל קבצו את כל ישׂראל המצפתה ואתפלל בעדכם אל יהוה׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 7,
      "verse_start": 6,
      "verse_end": 6,
      "text": "ויקבצו המצפתה וישׁאבו מים וישׁפכו לפני יהוה ויצומו ביום ההוא ויאמרו שׁם חטאנו ליהוה וישׁפט שׁמואל את בני ישׂראל במצפה׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 7,
      "verse_start": 7,
      "verse_end": 7,
      "text": "וישׁמעו פלשׁתים כי התקבצו בני ישׂראל המצפתה ויעלו סרני פלשׁתים אל ישׂראל וישׁמעו בני ישׂראל ויראו מפני פלשׁתים׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 7,
      "verse_start": 8,
      "verse_end": 8,
      "text": "ויאמרו בני ישׂראל אל שׁמואל אל תחרשׁ ממנו מזעק אל יהוה אלהינו וישׁענו מיד פלשׁתים׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 7,
      "verse_start": 9,
      "verse_end": 9,
      "text": "ויקח שׁמואל טלה חלב אחד ויעלה עולה כליל ליהוה ויזעק שׁמואל אל יהוה בעד ישׂראל ויענהו יהוה׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 7,
      "verse_start": 10,
      "verse_end": 10,
      "text": "ויהי שׁמואל מעלה העולה ופלשׁתים נגשׁו למלחמה בישׂראל וירעם יהוה בקול גדול ביום ההוא על פלשׁתים ויהמם וינגפו לפני ישׂראל׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 7,
      "verse_start": 11,
      "verse_end": 11,
      "text": "ויצאו אנשׁי ישׂראל מן המצפה וירדפו את פלשׁתים ויכום עד מתחת לבית כר׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 7,
      "verse_start": 12,
      "verse_end": 12,
      "text": "ויקח שׁמואל אבן אחת וישׂם בין המצפה ובין השׁן ויקרא את שׁמה אבן העזר ויאמר עד הנה עזרנו יהוה׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 7,
      "verse_start": 13,
      "verse_end": 13,
      "text": "ויכנעו הפלשׁתים ולא יספו עוד לבוא בגבול ישׂראל ותהי יד יהוה בפלשׁתים כל ימי שׁמואל׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 7,
      "verse_start": 14,
      "verse_end": 14,
      "text": "ותשׁבנה הערים אשׁר לקחו פלשׁתים מאת ישׂראל לישׂראל מעקרון ועד גת ואת גבולן הציל ישׂראל מיד פלשׁתים ויהי שׁלום בין ישׂראל ובין האמרי׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 7,
      "verse_start": 15,
      "verse_end": 15,
      "text": "וישׁפט שׁמואל את ישׂראל כל ימי חייו׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 7,
      "verse_start": 16,
      "verse_end": 16,
      "text": "והלך מדי שׁנה בשׁנה וסבב בית אל והגלגל והמצפה ושׁפט את ישׂראל את כל המקומות האלה׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 7,
      "verse_start": 17,
      "verse_end": 17,
      "text": "ותשׁבתו הרמתה כי שׁם ביתו ושׁם שׁפט את ישׂראל ויבן שׁם מזבח ליהוה׃",
      "info": ""
    }
  ]
}