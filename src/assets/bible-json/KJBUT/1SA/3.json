{
  "header": "",
  "footer": "",
  "language": "Hebrew",
  "verses": [
    {
      "book_id": "1SA",
      "book_name": "1 Samuel",
      "chapter": 3,
      "verse_start": 1,
      "verse_end": 1,
      "text": "והנער שׁמואל משׁרת את יהוה לפני עלי ודבר יהוה היה יקר בימים ההם אין חזון נפרץ׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 2,
      "verse_end": 2,
      "text": "ויהי ביום ההוא ועלי שׁכב במקמו ועינו החלו כהות לא יוכל לראות׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 3,
      "verse_end": 3,
      "text": "ונר אלהים טרם יכבה ושׁמואל שׁכב בהיכל יהוה אשׁר שׁם ארון אלהים׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 4,
      "verse_end": 4,
      "text": "ויקרא יהוה אל שׁמואל ויאמר הנני׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 5,
      "verse_end": 5,
      "text": "וירץ אל עלי ויאמר הנני כי קראת לי ויאמר לא קראתי שׁוב שׁכב וילך וישׁכב׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 6,
      "verse_end": 6,
      "text": "ויסף יהוה קרא עוד שׁמואל ויקם שׁמואל וילך אל עלי ויאמר הנני כי קראת לי ויאמר לא קראתי בני שׁוב שׁכב׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 7,
      "verse_end": 7,
      "text": "ושׁמואל טרם ידע את יהוה וטרם יגלה אליו דבר יהוה׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 8,
      "verse_end": 8,
      "text": "ויסף יהוה קרא שׁמואל בשׁלשׁית ויקם וילך אל עלי ויאמר הנני כי קראת לי ויבן עלי כי יהוה קרא לנער׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 9,
      "verse_end": 9,
      "text": "ויאמר עלי לשׁמואל לך שׁכב והיה אם יקרא אליך ואמרת דבר יהוה כי שׁמע עבדך וילך שׁמואל וישׁכב במקומו׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 10,
      "verse_end": 10,
      "text": "ויבא יהוה ויתיצב ויקרא כפעם בפעם שׁמואל שׁמואל ויאמר שׁמואל דבר כי שׁמע עבדך׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 11,
      "verse_end": 11,
      "text": "ויאמר יהוה אל שׁמואל הנה אנכי עשׂה דבר בישׂראל אשׁר כל שׁמעו תצלינה שׁתי אזניו׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 12,
      "verse_end": 12,
      "text": "ביום ההוא אקים אל עלי את כל אשׁר דברתי אל ביתו החל וכלה׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 13,
      "verse_end": 13,
      "text": "והגדתי לו כי שׁפט אני את ביתו עד עולם בעון אשׁר ידע כי מקללים להם בניו ולא כהה׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 14,
      "verse_end": 14,
      "text": "ולכן נשׁבעתי לבית עלי אם יתכפר עון בית עלי בזבח ובמנחה עד עולם׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 15,
      "verse_end": 15,
      "text": "וישׁכב שׁמואל עד הבקר ויפתח את דלתות בית יהוה ושׁמואל ירא מהגיד את המראה אל עלי׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 16,
      "verse_end": 16,
      "text": "ויקרא עלי את שׁמואל ויאמר שׁמואל בני ויאמר הנני׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 17,
      "verse_end": 17,
      "text": "ויאמר מה הדבר אשׁר דבר אליך אל נא תכחד ממני כה יעשׂה לך אלהים וכה יוסיף אם תכחד ממני דבר מכל הדבר אשׁר דבר אליך׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 18,
      "verse_end": 18,
      "text": "ויגד לו שׁמואל את כל הדברים ולא כחד ממנו ויאמר יהוה הוא הטוב בעינו יעשׂה׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 19,
      "verse_end": 19,
      "text": "ויגדל שׁמואל ויהוה היה עמו ולא הפיל מכל דבריו ארצה׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 20,
      "verse_end": 20,
      "text": "וידע כל ישׂראל מדן ועד באר שׁבע כי נאמן שׁמואל לנביא ליהוה׃",
      "info": ""
    },
    {
      "book_id": "1SA",
      "book_name": "1 Samuel",
      "chapter": 3,
      "verse_start": 21,
      "verse_end": 21,
      "text": "ויסף יהוה להראה בשׁלה כי נגלה יהוה אל שׁמואל בשׁלו בדבר יהוה׃",
      "info": ""
    }
  ]
}