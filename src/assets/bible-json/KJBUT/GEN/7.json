{
  "header": "",
  "footer": "",
  "language": "Hebrew",
  "verses": [
    {
      "book_id": "GEN",
      "book_name": "Genesis",
      "chapter": 7,
      "verse_start": 1,
      "verse_end": 1,
      "text": "ויאמר יהוה לנח בא אתה וכל ביתך אל התבה כי אתך ראיתי צדיק לפני בדור הזה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 2,
      "verse_end": 2,
      "text": "מכל הבהמה הטהורה תקח לך שׁבעה שׁבעה אישׁ ואשׁתו ומן הבהמה אשׁר לא טהרה הוא שׁנים אישׁ ואשׁתו׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 3,
      "verse_end": 3,
      "text": "גם מעוף השׁמים שׁבעה שׁבעה זכר ונקבה לחיות זרע על פני כל הארץ׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 4,
      "verse_end": 4,
      "text": "כי לימים עוד שׁבעה אנכי ממטיר על הארץ ארבעים יום וארבעים לילה ומחיתי את כל היקום אשׁר עשׂיתי מעל פני האדמה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 5,
      "verse_end": 5,
      "text": "ויעשׂ נח ככל אשׁר צוהו יהוה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 6,
      "verse_end": 6,
      "text": "ונח בן שׁשׁ מאות שׁנה והמבול היה מים על הארץ׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 7,
      "verse_end": 7,
      "text": "ויבא נח ובניו ואשׁתו ונשׁי בניו אתו אל התבה מפני מי המבול׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 8,
      "verse_end": 8,
      "text": "מן הבהמה הטהורה ומן הבהמה אשׁר איננה טהרה ומן העוף וכל אשׁר רמשׂ על האדמה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 9,
      "verse_end": 9,
      "text": "שׁנים שׁנים באו אל נח אל התבה זכר ונקבה כאשׁר צוה אלהים את נח׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 10,
      "verse_end": 10,
      "text": "ויהי לשׁבעת הימים ומי המבול היו על הארץ׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 11,
      "verse_end": 11,
      "text": "בשׁנת שׁשׁ מאות שׁנה לחיי נח בחדשׁ השׁני בשׁבעה עשׂר יום לחדשׁ ביום הזה נבקעו כל מעינות תהום רבה וארבת השׁמים נפתחו׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 12,
      "verse_end": 12,
      "text": "ויהי הגשׁם על הארץ ארבעים יום וארבעים לילה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 13,
      "verse_end": 13,
      "text": "בעצם היום הזה בא נח ושׁם וחם ויפת בני נח ואשׁת נח ושׁלשׁת נשׁי בניו אתם אל התבה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 14,
      "verse_end": 14,
      "text": "המה וכל החיה למינה וכל הבהמה למינה וכל הרמשׂ הרמשׂ על הארץ למינהו וכל העוף למינהו כל צפור כל כנף׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 15,
      "verse_end": 15,
      "text": "ויבאו אל נח אל התבה שׁנים שׁנים מכל הבשׂר אשׁר בו רוח חיים׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 16,
      "verse_end": 16,
      "text": "והבאים זכר ונקבה מכל בשׂר באו כאשׁר צוה אתו אלהים ויסגר יהוה בעדו׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 17,
      "verse_end": 17,
      "text": "ויהי המבול ארבעים יום על הארץ וירבו המים וישׂאו את התבה ותרם מעל הארץ׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 18,
      "verse_end": 18,
      "text": "ויגברו המים וירבו מאד על הארץ ותלך התבה על פני המים׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 19,
      "verse_end": 19,
      "text": "והמים גברו מאד מאד על הארץ ויכסו כל ההרים הגבהים אשׁר תחת כל השׁמים׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 20,
      "verse_end": 20,
      "text": "חמשׁ עשׂרה אמה מלמעלה גברו המים ויכסו ההרים׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 21,
      "verse_end": 21,
      "text": "ויגוע כל בשׂר הרמשׂ על הארץ בעוף ובבהמה ובחיה ובכל השׁרץ השׁרץ על הארץ וכל האדם׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 22,
      "verse_end": 22,
      "text": "כל אשׁר נשׁמת רוח חיים באפיו מכל אשׁר בחרבה מתו׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 23,
      "verse_end": 23,
      "text": "וימח את כל היקום אשׁר על פני האדמה מאדם עד בהמה עד רמשׂ ועד עוף השׁמים וימחו מן הארץ וישׁאר אך נח ואשׁר אתו בתבה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 7,
      "verse_start": 24,
      "verse_end": 24,
      "text": "ויגברו המים על הארץ חמשׁים ומאת יום׃",
      "info": ""
    }
  ]
}