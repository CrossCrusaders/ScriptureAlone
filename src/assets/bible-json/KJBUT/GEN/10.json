{
  "header": "",
  "footer": "",
  "language": "Hebrew",
  "verses": [
    {
      "book_id": "GEN",
      "book_name": "Genesis",
      "chapter": 10,
      "verse_start": 1,
      "verse_end": 1,
      "text": "ואלה תולדת בני נח שׁם חם ויפת ויולדו להם בנים אחר המבול׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 2,
      "verse_end": 2,
      "text": "בני יפת גמר ומגוג ומדי ויון ותבל ומשׁך ותירס׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 3,
      "verse_end": 3,
      "text": "ובני גמר אשׁכנז וריפת ותגרמה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 4,
      "verse_end": 4,
      "text": "ובני יון אלישׁה ותרשׁישׁ כתים ודדנים׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 5,
      "verse_end": 5,
      "text": "מאלה נפרדו איי הגוים בארצתם אישׁ ללשׁנו למשׁפחתם בגויהם׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 6,
      "verse_end": 6,
      "text": "ובני חם כושׁ ומצרים ופוט וכנען׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 7,
      "verse_end": 7,
      "text": "ובני כושׁ סבא וחוילה וסבתה ורעמה וסבתכא ובני רעמה שׁבא ודדן׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 8,
      "verse_end": 8,
      "text": "וכושׁ ילד את נמרד הוא החל להיות גבר בארץ׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 9,
      "verse_end": 9,
      "text": "הוא היה גבר ציד לפני יהוה על כן יאמר כנמרד גבור ציד לפני יהוה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 10,
      "verse_end": 10,
      "text": "ותהי ראשׁית ממלכתו בבל וארך ואכד וכלנה בארץ שׁנער׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 11,
      "verse_end": 11,
      "text": "מן הארץ ההוא יצא אשׁור ויבן את נינוה ואת רחבת עיר ואת כלח׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 12,
      "verse_end": 12,
      "text": "ואת רסן בין נינוה ובין כלח הוא העיר הגדלה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 13,
      "verse_end": 13,
      "text": "ומצרים ילד את לודים ואת ענמים ואת להבים ואת נפתחים׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 14,
      "verse_end": 14,
      "text": "ואת פתרסים ואת כסלחים אשׁר יצאו משׁם פלשׁתים ואת כפתרים׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 15,
      "verse_end": 15,
      "text": "וכנען ילד את צידן בכרו ואת חת׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 16,
      "verse_end": 16,
      "text": "ואת היבוסי ואת האמרי ואת הגרגשׁי׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 17,
      "verse_end": 17,
      "text": "ואת החוי ואת הערקי ואת הסיני׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 18,
      "verse_end": 18,
      "text": "ואת הארודי ואת הצמרי ואת החמתי ואחר נפצו משׁפחות הכנעני׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 19,
      "verse_end": 19,
      "text": "ויהי גבול הכנעני מצידן באכה גררה עד עזה באכה סדמה ועמרה ואדמה וצבים עד לשׁע׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 20,
      "verse_end": 20,
      "text": "אלה בני חם למשׁפחתם ללשׁנתם בארצתם בגויהם׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 21,
      "verse_end": 21,
      "text": "ולשׁם ילד גם הוא אבי כל בני עבר אחי יפת הגדול׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 22,
      "verse_end": 22,
      "text": "בני שׁם עילם ואשׁור וארפכשׁד ולוד וארם׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 23,
      "verse_end": 23,
      "text": "ובני ארם עוץ וחול וגתר ומשׁ׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 24,
      "verse_end": 24,
      "text": "וארפכשׁד ילד את שׁלח ושׁלח ילד את עבר׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 25,
      "verse_end": 25,
      "text": "ולעבר ילד שׁני בנים שׁם האחד פלג כי בימיו נפלגה הארץ ושׁם אחיו יקטן׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 26,
      "verse_end": 26,
      "text": "ויקטן ילד את אלמודד ואת שׁלף ואת חצרמות ואת ירח׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 27,
      "verse_end": 27,
      "text": "ואת הדורם ואת אוזל ואת דקלה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 28,
      "verse_end": 28,
      "text": "ואת עובל ואת אבימאל ואת שׁבא׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 29,
      "verse_end": 29,
      "text": "ואת אופר ואת חוילה ואת יובב כל אלה בני יקטן׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 30,
      "verse_end": 30,
      "text": "ויהי מושׁבם ממשׁא באכה ספרה הר הקדם׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 31,
      "verse_end": 31,
      "text": "אלה בני שׁם למשׁפחתם ללשׁנתם בארצתם לגויהם׃",
      "info": ""
    },
    {
      "book_id": "GEN",
      "book_name": "Genesis",
      "chapter": 10,
      "verse_start": 32,
      "verse_end": 32,
      "text": "אלה משׁפחת בני נח לתולדתם בגויהם ומאלה נפרדו הגוים בארץ אחר המבול׃",
      "info": ""
    }
  ]
}