{
  "header": "",
  "footer": "",
  "language": "Hebrew",
  "verses": [
    {
      "book_id": "GEN",
      "book_name": "Genesis",
      "chapter": 38,
      "verse_start": 1,
      "verse_end": 1,
      "text": "ויהי בעת ההוא וירד יהודה מאת אחיו ויט עד אישׁ עדלמי ושׁמו חירה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 2,
      "verse_end": 2,
      "text": "וירא שׁם יהודה בת אישׁ כנעני ושׁמו שׁוע ויקחה ויבא אליה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 3,
      "verse_end": 3,
      "text": "ותהר ותלד בן ויקרא את שׁמו ער׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 4,
      "verse_end": 4,
      "text": "ותהר עוד ותלד בן ותקרא את שׁמו אונן׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 5,
      "verse_end": 5,
      "text": "ותסף עוד ותלד בן ותקרא את שׁמו שׁלה והיה בכזיב בלדתה אתו׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 6,
      "verse_end": 6,
      "text": "ויקח יהודה אשׁה לער בכורו ושׁמה תמר׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 7,
      "verse_end": 7,
      "text": "ויהי ער בכור יהודה רע בעיני יהוה וימתהו יהוה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 8,
      "verse_end": 8,
      "text": "ויאמר יהודה לאונן בא אל אשׁת אחיך ויבם אתה והקם זרע לאחיך׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 9,
      "verse_end": 9,
      "text": "וידע אונן כי לא לו יהיה הזרע והיה אם בא אל אשׁת אחיו ושׁחת ארצה לבלתי נתן זרע לאחיו׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 10,
      "verse_end": 10,
      "text": "וירע בעיני יהוה אשׁר עשׂה וימת גם אתו׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 11,
      "verse_end": 11,
      "text": "ויאמר יהודה לתמר כלתו שׁבי אלמנה בית אביך עד יגדל שׁלה בני כי אמר פן ימות גם הוא כאחיו ותלך תמר ותשׁב בית אביה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 12,
      "verse_end": 12,
      "text": "וירבו הימים ותמת בת שׁוע אשׁת יהודה וינחם יהודה ויעל על גזזי צאנו הוא וחירה רעהו העדלמי תמנתה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 13,
      "verse_end": 13,
      "text": "ויגד לתמר לאמר הנה חמיך עלה תמנתה לגז צאנו׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 14,
      "verse_end": 14,
      "text": "ותסר בגדי אלמנותה מעליה ותכס בצעיף ותתעלף ותשׁב בפתח עינים אשׁר על דרך תמנתה כי ראתה כי גדל שׁלה והוא לא נתנה לו לאשׁה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 15,
      "verse_end": 15,
      "text": "ויראה יהודה ויחשׁבה לזונה כי כסתה פניה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 16,
      "verse_end": 16,
      "text": "ויט אליה אל הדרך ויאמר הבה נא אבוא אליך כי לא ידע כי כלתו הוא ותאמר מה תתן לי כי תבוא אלי׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 17,
      "verse_end": 17,
      "text": "ויאמר אנכי אשׁלח גדי עזים מן הצאן ותאמר אם תתן ערבון עד שׁלחך׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 18,
      "verse_end": 18,
      "text": "ויאמר מה הערבון אשׁר אתן לך ותאמר חתמך ופתילך ומטך אשׁר בידך ויתן לה ויבא אליה ותהר׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 19,
      "verse_end": 19,
      "text": "ותקם ותלך ותסר צעיפה מעליה ותלבשׁ בגדי אלמנותה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 20,
      "verse_end": 20,
      "text": "וישׁלח יהודה את גדי העזים ביד רעהו העדלמי לקחת הערבון מיד האשׁה ולא מצאה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 21,
      "verse_end": 21,
      "text": "וישׁאל את אנשׁי מקמה לאמר איה הקדשׁה הוא בעינים על הדרך ויאמרו לא היתה בזה קדשׁה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 22,
      "verse_end": 22,
      "text": "וישׁב אל יהודה ויאמר לא מצאתיה וגם אנשׁי המקום אמרו לא היתה בזה קדשׁה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 23,
      "verse_end": 23,
      "text": "ויאמר יהודה תקח לה פן נהיה לבוז הנה שׁלחתי הגדי הזה ואתה לא מצאתה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 24,
      "verse_end": 24,
      "text": "ויהי כמשׁלשׁ חדשׁים ויגד ליהודה לאמר זנתה תמר כלתך וגם הנה הרה לזנונים ויאמר יהודה הוציאוה ותשׂרף׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 25,
      "verse_end": 25,
      "text": "הוא מוצאת והיא שׁלחה אל חמיה לאמר לאישׁ אשׁר אלה לו אנכי הרה ותאמר הכר נא למי החתמת והפתילים והמטה האלה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 26,
      "verse_end": 26,
      "text": "ויכר יהודה ויאמר צדקה ממני כי על כן לא נתתיה לשׁלה בני ולא יסף עוד לדעתה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 27,
      "verse_end": 27,
      "text": "ויהי בעת לדתה והנה תאומים בבטנה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 28,
      "verse_end": 28,
      "text": "ויהי בלדתה ויתן יד ותקח המילדת ותקשׁר על ידו שׁני לאמר זה יצא ראשׁנה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 29,
      "verse_end": 29,
      "text": "ויהי כמשׁיב ידו והנה יצא אחיו ותאמר מה פרצת עליך פרץ ויקרא שׁמו פרץ׃",
      "info": ""
    },
    {
      "book_id": "GEN",
      "book_name": "Genesis",
      "chapter": 38,
      "verse_start": 30,
      "verse_end": 30,
      "text": "ואחר יצא אחיו אשׁר על ידו השׁני ויקרא שׁמו זרח׃",
      "info": ""
    }
  ]
}