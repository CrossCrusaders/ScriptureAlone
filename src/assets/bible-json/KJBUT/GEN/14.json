{
  "header": "",
  "footer": "",
  "language": "Hebrew",
  "verses": [
    {
      "book_id": "GEN",
      "book_name": "Genesis",
      "chapter": 14,
      "verse_start": 1,
      "verse_end": 1,
      "text": "ויהי בימי אמרפל מלך שׁנער אריוך מלך אלסר כדרלעמר מלך עילם ותדעל מלך גוים׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 2,
      "verse_end": 2,
      "text": "עשׂו מלחמה את ברע מלך סדם ואת ברשׁע מלך עמרה שׁנאב מלך אדמה ושׁמאבר מלך צביים ומלך בלע היא צער׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 3,
      "verse_end": 3,
      "text": "כל אלה חברו אל עמק השׂדים הוא ים המלח׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 4,
      "verse_end": 4,
      "text": "שׁתים עשׂרה שׁנה עבדו את כדרלעמר ושׁלשׁ עשׂרה שׁנה מרדו׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 5,
      "verse_end": 5,
      "text": "ובארבע עשׂרה שׁנה בא כדרלעמר והמלכים אשׁר אתו ויכו את רפאים בעשׁתרת קרנים ואת הזוזים בהם ואת האימים בשׁוה קריתים׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 6,
      "verse_end": 6,
      "text": "ואת החרי בהררם שׂעיר עד איל פארן אשׁר על המדבר׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 7,
      "verse_end": 7,
      "text": "וישׁבו ויבאו אל עין משׁפט הוא קדשׁ ויכו את כל שׂדה העמלקי וגם את האמרי הישׁב בחצצן תמר׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 8,
      "verse_end": 8,
      "text": "ויצא מלך סדם ומלך עמרה ומלך אדמה ומלך צביים ומלך בלע הוא צער ויערכו אתם מלחמה בעמק השׂדים׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 9,
      "verse_end": 9,
      "text": "את כדרלעמר מלך עילם ותדעל מלך גוים ואמרפל מלך שׁנער ואריוך מלך אלסר ארבעה מלכים את החמשׁה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 10,
      "verse_end": 10,
      "text": "ועמק השׂדים בארת בארת חמר וינסו מלך סדם ועמרה ויפלו שׁמה והנשׁארים הרה נסו׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 11,
      "verse_end": 11,
      "text": "ויקחו את כל רכשׁ סדם ועמרה ואת כל אכלם וילכו׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 12,
      "verse_end": 12,
      "text": "ויקחו את לוט ואת רכשׁו בן אחי אברם וילכו והוא ישׁב בסדם׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 13,
      "verse_end": 13,
      "text": "ויבא הפליט ויגד לאברם העברי והוא שׁכן באלני ממרא האמרי אחי אשׁכל ואחי ענר והם בעלי ברית אברם׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 14,
      "verse_end": 14,
      "text": "וישׁמע אברם כי נשׁבה אחיו וירק את חניכיו ילידי ביתו שׁמנה עשׂר ושׁלשׁ מאות וירדף עד דן׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 15,
      "verse_end": 15,
      "text": "ויחלק עליהם לילה הוא ועבדיו ויכם וירדפם עד חובה אשׁר משׂמאל לדמשׂק׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 16,
      "verse_end": 16,
      "text": "וישׁב את כל הרכשׁ וגם את לוט אחיו ורכשׁו השׁיב וגם את הנשׁים ואת העם׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 17,
      "verse_end": 17,
      "text": "ויצא מלך סדם לקראתו אחרי שׁובו מהכות את כדר לעמר ואת המלכים אשׁר אתו אל עמק שׁוה הוא עמק המלך׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 18,
      "verse_end": 18,
      "text": "ומלכי צדק מלך שׁלם הוציא לחם ויין והוא כהן לאל עליון׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 19,
      "verse_end": 19,
      "text": "ויברכהו ויאמר ברוך אברם לאל עליון קנה שׁמים וארץ׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 20,
      "verse_end": 20,
      "text": "וברוך אל עליון אשׁר מגן צריך בידך ויתן לו מעשׂר מכל׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 21,
      "verse_end": 21,
      "text": "ויאמר מלך סדם אל אברם תן לי הנפשׁ והרכשׁ קח׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 22,
      "verse_end": 22,
      "text": "ויאמר אברם אל מלך סדם הרמתי ידי אל יהוה אל עליון קנה שׁמים וארץ׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 23,
      "verse_end": 23,
      "text": "אם מחוט ועד שׂרוך נעל ואם אקח מכל אשׁר לך ולא תאמר אני העשׁרתי את אברם׃",
      "info": ""
    },
    {
      "book_id": "GEN",
      "book_name": "Genesis",
      "chapter": 14,
      "verse_start": 24,
      "verse_end": 24,
      "text": "בלעדי רק אשׁר אכלו הנערים וחלק האנשׁים אשׁר הלכו אתי ענר אשׁכל וממרא הם יקחו חלקם׃",
      "info": ""
    }
  ]
}