{
  "header": "",
  "footer": "",
  "language": "Hebrew",
  "verses": [
    {
      "book_id": "GEN",
      "book_name": "Genesis",
      "chapter": 9,
      "verse_start": 1,
      "verse_end": 1,
      "text": "ויברך אלהים את נח ואת בניו ויאמר להם פרו ורבו ומלאו את הארץ׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 2,
      "verse_end": 2,
      "text": "ומוראכם וחתכם יהיה על כל חית הארץ ועל כל עוף השׁמים בכל אשׁר תרמשׂ האדמה ובכל דגי הים בידכם נתנו׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 3,
      "verse_end": 3,
      "text": "כל רמשׂ אשׁר הוא חי לכם יהיה לאכלה כירק עשׂב נתתי לכם את כל׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 4,
      "verse_end": 4,
      "text": "אך בשׂר בנפשׁו דמו לא תאכלו׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 5,
      "verse_end": 5,
      "text": "ואך את דמכם לנפשׁתיכם אדרשׁ מיד כל חיה אדרשׁנו ומיד האדם מיד אישׁ אחיו אדרשׁ את נפשׁ האדם׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 6,
      "verse_end": 6,
      "text": "שׁפך דם האדם באדם דמו ישׁפך כי בצלם אלהים עשׂה את האדם׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 7,
      "verse_end": 7,
      "text": "ואתם פרו ורבו שׁרצו בארץ ורבו׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 8,
      "verse_end": 8,
      "text": "ויאמר אלהים אל נח ואל בניו אתו לאמר׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 9,
      "verse_end": 9,
      "text": "ואני הנני מקים את בריתי אתכם ואת זרעכם אחריכם׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 10,
      "verse_end": 10,
      "text": "ואת כל נפשׁ החיה אשׁר אתכם בעוף בבהמה ובכל חית הארץ אתכם מכל יצאי התבה לכל חית הארץ׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 11,
      "verse_end": 11,
      "text": "והקמתי את בריתי אתכם ולא יכרת כל בשׂר עוד ממי המבול ולא יהיה עוד מבול לשׁחת הארץ׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 12,
      "verse_end": 12,
      "text": "ויאמר אלהים זאת אות הברית אשׁר אני נתן ביני וביניכם ובין כל נפשׁ חיה אשׁר אתכם לדרת עולם׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 13,
      "verse_end": 13,
      "text": "את קשׁתי נתתי בענן והיתה לאות ברית ביני ובין הארץ׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 14,
      "verse_end": 14,
      "text": "והיה בענני ענן על הארץ ונראתה הקשׁת בענן׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 15,
      "verse_end": 15,
      "text": "וזכרתי את בריתי אשׁר ביני וביניכם ובין כל נפשׁ חיה בכל בשׂר ולא יהיה עוד המים למבול לשׁחת כל בשׂר׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 16,
      "verse_end": 16,
      "text": "והיתה הקשׁת בענן וראיתיה לזכר ברית עולם בין אלהים ובין כל נפשׁ חיה בכל בשׂר אשׁר על הארץ׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 17,
      "verse_end": 17,
      "text": "ויאמר אלהים אל נח זאת אות הברית אשׁר הקמתי ביני ובין כל בשׂר אשׁר על הארץ׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 18,
      "verse_end": 18,
      "text": "ויהיו בני נח היצאים מן התבה שׁם וחם ויפת וחם הוא אבי כנען׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 19,
      "verse_end": 19,
      "text": "שׁלשׁה אלה בני נח ומאלה נפצה כל הארץ׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 20,
      "verse_end": 20,
      "text": "ויחל נח אישׁ האדמה ויטע כרם׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 21,
      "verse_end": 21,
      "text": "וישׁת מן היין וישׁכר ויתגל בתוך אהלה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 22,
      "verse_end": 22,
      "text": "וירא חם אבי כנען את ערות אביו ויגד לשׁני אחיו בחוץ׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 23,
      "verse_end": 23,
      "text": "ויקח שׁם ויפת את השׂמלה וישׂימו על שׁכם שׁניהם וילכו אחרנית ויכסו את ערות אביהם ופניהם אחרנית וערות אביהם לא ראו׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 24,
      "verse_end": 24,
      "text": "וייקץ נח מיינו וידע את אשׁר עשׂה לו בנו הקטן׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 25,
      "verse_end": 25,
      "text": "ויאמר ארור כנען עבד עבדים יהיה לאחיו׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 26,
      "verse_end": 26,
      "text": "ויאמר ברוך יהוה אלהי שׁם ויהי כנען עבד׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 27,
      "verse_end": 27,
      "text": "יפת אלהים ליפת וישׁכן באהלי שׁם ויהי כנען עבד׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 28,
      "verse_end": 28,
      "text": "ויחי נח אחר המבול שׁלשׁ מאות שׁנה וחמשׁים שׁנה׃",
      "info": ""
    },
    {
      "book_id": "GEN",
      "book_name": "Genesis",
      "chapter": 9,
      "verse_start": 29,
      "verse_end": 29,
      "text": "ויהי כל ימי נח תשׁע מאות שׁנה וחמשׁים שׁנה וימת׃",
      "info": ""
    }
  ]
}